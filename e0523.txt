523
Ad annum nonum supra millesimum et quingentesimum in Colonia Agrippina iudeus quidam cui nomen Victori de Carben exutis erroribus ad cristianam religionem conversus librum quemdam suscepte a se fidei testem edidit quo iudeorum omnes edocuit ritus ac cerimonias seu manis superstitiones quibus tam in his quae sacrificia quam que domestica concernunt opera a teneris assuefiunt  dissectoque in 4or eo partiales libellos  in primo causas eorumdem pertinatie et generaliores explicat errores quibus perfidi cristiani insultant  in secundo cristianum sese arbitro cum iudeo conflictantem inducens cristiano iudeorum leges seu potius errores Veteris Testamenti auctoritatibus confutanti palmam defert  in tertio quid iudei de beata virgine sentiant simili item dyalogo demidato herbam rursus iudeum cristiano porrexisse docet  in quarto autem de trinitatis iidem interlocutores digladiantes mysteriis se qui utriusque leges edicerat iudice perfidia iudeorum late patescit convinciturque in  singulis que fidem concernunt iudeus christiano assentire  cumque hec sedulo ita depromit inter cetera docet iudeos quorum proterviores ait esse mulieres cristianorum convictum sola rapine et usure exercende causa appetere quod multis sane confirmans experientiis cristianos non iniuria reprehendit quod eo cecitatis devenerint ut hostium ultro petant commertium quod nihil posse vel rationis experti deterius accidere ex innumeris fraudibus et perpetua detestatione dignis probat superstitionibus quibus ex thalmutica quam rite confutat desumptis disciplina cristiane religioni tam proterve tamque audacule desidiosis nonnumquam id cristianis permittentibus illudunt  cum tamen ex veteri lege quam iudei nova potiorem estimant nihil in universum ipsi sua perfidia allegare possint quod non cumulo semper auctoritatum quibus nec ipsi dissentire valent iudei confutet atque infringat fidei nostre et eiusdem articulorum firmitatem multis sacre scripture testimoniis comprobando 
