535
Lucianus Samosatensis inter dyalogos profecto cum primis appetende lectionis edidit eum qui Menippus seu Necromantia inscribitur  neglecto enim quod solitam in eo servaverit festivitatem atque leporem  tam est preterea a cristiano suspitiatur atque ad verbum perdiscatur dignus  ut nihil fere ab ipsis sacri eloquii disseminatoribus scribi potuerit quod homines a vitiis magis deterreat ac ad virtutem invitet  cum enim Menippum qui quod a philosophis quos in hoc dyalogo mirum inmodum inutiles ac hominum genus pessimum esse censet  non poterat vite tutioris rationem apprehendere suasu et industria Mithrobarzanis Babilonii incitatus ad inferos descentaturus delatus est reducem Philomedi amico quod viderat enarrantem effingit eternum sane pendeas narrantis ab ore ut ea omnia iterum atque iterum repetat  nam totum inferni statum et ei immersorum poenas sic describit expedite ut si mutes ea nomina que e poesi mutuat familiaresque et cristiano usitatiores dictiones eorum loco statuas theologum certe de malorum cruciatibus disserentem sentias  unde regibus illic et pauperibus iuxta secundum acta dum in vivis agerent poenas statui  et inter omnes avaros ac pauperum oppressores divites in precipuis et magis exquisitis tormentis affligi non minus vere quam erudite docet  et denique licet fabulam eum texisse nemo inficias ire poterit  adeo tamen esse veritati similem effecit ut vix commenticium quicquam scripsisse agnoscas 
