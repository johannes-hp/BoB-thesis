511
Udalricus quidam vir germanus ad annum quartum supra sesquimillesimum tridentine presul ecclesie ut non instar ad fruges solum consumendas dati antistitis partes ageret constitutiones sive statuta invulgavit quibus et ignaro vulgo quod ecclesiasticis censuris ut plurimum citra mediocritatem ac debitam consyderationem affligitur et foro presidentibus consultum iret ut hi iusticiam sine tyrannidem exercerent et subditi preter debitum gravamen non sentirent  complexus enim est per ea quicquid in diocesi tridentina sive in foro sive in ecclesiastica politia observari voluit  idque sic stabilivit ut iudices prefixum nunc habeant exempluem quo censuras in delinquentes ferant omne siquidem poenarum sive censurarum genus in eis aggregavit ut quasi premonitos eo libro subditos minus affligant in se coniecta spicula si quandoque in vetitum luxurient 
