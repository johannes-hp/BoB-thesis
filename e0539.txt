539
Simphorianus Champerius lugdunas apud medicine professores egregii nominis anno a reconciliato mundo quinto decimo supra sesquimiliesimum librum quemdam invulgavit Periarchon inscriptum seu de principiis platonicarum disciplinarum in quo mixtas est complexus philosophie partes  nempe naturales simul et morales  primum exponit quicquid Plato de rhetorice necnon dyalectice divisione ac partium veluti in rethorica est oratio cum suis membris et in dyalectica propositio predicamentum predicabile ac syllogismus natura sentiit  deinde ad speculativas sese scientias transferens quid arithmetica quid geometria quidque astronomia sit atque musica cum huius item laudibus et singularum proprietatibus ad platonicorum sensum exponit  tertio autem de principiis rerum naturalium et inter hec de ideis sepius repetita lectione deque mundi et animali secundum Platonem constitutione necnon coeli et coelestium cor porum motu terreque situ multa philosophice digerit quibus veluti alumnas annectens medicas quasdam speculationes inprimis eius divisionem deinde  quod subiectum sit medicine corpus humanum  hominis et membrorum eius compositionem sen suumque corporis naturam et egrotantium ac febricitantium causas et species platonico spiritu depromit  et his quidem quoad corpus non plura sed statim anime naturam prout est physice speculationis passionumque eiusdem effectus simul cum his que mentis seu anime efficiunt egritudinem necnon et anime irrationalis in hoc differentiam et diversam naturam ad platonicorum sententiam fideliter explicat  postquam hec converso e naturali ad moralem stilum calamo theologica principia ex eius doctoris sententia describit inter quae precipuum est quid Plato rerum opifici deo tribuerit quicquid de eius incorporeitate  ac in universum tota natura quidque  de mundi qui idem est gubernatoris potestate et feto ac providentia dignum scitu reliquit que omnia sigillatim ex Platone demonstrat  deinde animantium species demonum item et geniorum naturas et hominis excellentiam describit  cumque hec omnia more philosophorum qui si quando de prima rerum causa bene senserint medium quoddam inter naturales et theologos sequuti sint disseruerat eis statim adiungit quidquid Origenes Augustinus Damascenus Eusebius Ambrosius Iustinus martyr et Tertullianus plurimique alii philosophi theologis proximiores philosophi de deo scriptum reliquere cum quibus simul est fidei nostre expositio secundum Ambrosium et de deo quomodo et quo loco existat Damasceni opinio necnon varia de trinitatis et suppositorum eiusdem natura ex origine desumpta  utque observat non unus quidem propositi sed diversorum phrasim subsint huic statim doctrine divi Augustini de anima opinionem qui cum teneat corporeum esse quicquid a deo creatum est animas hominum quas nec simul creatas nec per coitum disseminatas esse probat  ait esse non quidem incorporeas simpliciter sed mixtiva quadam potentiae et actus veluti angelos quorum etiam stabilitatem in contem platione conditoris eternam probat compositas  de resurrectione adhec mortuorum quid idem Augustinus  Origenes atque Lactantius senserint multa scitu digna colligit  et postremo ad Platonem de cuius doctrina sermonem tantisper interrumperat regrediens et in quo secundum eum felicitas consistit quaeque sint vere bona quidque finis et finalis causa virtutum item tam comunium quam cardinalium effectus species et accidentia explicito receptui canit 
