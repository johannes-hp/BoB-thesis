516
Alexander Sermoneta natione Italus explanationes edidit in regulas consequentiarum Rodulphi Strodi quibus non id modo effecit quod muneris est commentarii sed ita ad amussim ac integre consequentiarum omnes regulas complexus est ut ne formulam quidem reliquerit de modis arguendi quibus tam in cathegoricis quam in hypotheticis una propositio ex altera inferri docetur quod tamen interpretes rariuscule faciunt nam sat sibi quisque ducit fecisse dum eius quem commentariorum facibus illustrat difficilima queque elucidat pro aliis lectores ad auctorem referens
