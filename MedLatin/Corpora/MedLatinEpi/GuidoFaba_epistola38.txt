Dilectionis uestre probitas firmiter apprehendat, nos de talibus inimicis nostris qui Fauentiam destruere uenerant nobis sociali federe copulatam, nouiter obtinuisse plenam uictoriam, Chisti potentia fauorante; ita quod de captis M tenemus, inter quos est uir magnificus dominus G. comes egregius palatinus; de mortuis autem et suffocatis in aqua numerus non habetur. Unde gaudete et exultate nobiscum, quoniam extincti sunt rebelles et ceteri de prouincia contra nos euaginare gladios de cetero non presument.
