Cum propter imperatoris aduentum, quem Bononienses trepidanter exspectant, Bononia facta sit cara in uictualibus ultra modum, nimis cito, necessitate urguente, defecit pecunia paternalis. Unde uestre dominationi supplico, ut indigentie filiali denarios dignemini destinare, ita quod expensas facere ualeam competentes et scientie capere documenta. Nam paterni roboris non est denegandum auxilium, ubi debilium postulat necessitas filiorum. 
