369
Cuthebertus Tonstallius natione anglus orationem invulgavit in laudem matrimonii ad annum circiter 19 supra sesquimillisumum declamatam in sponsalibus Marie potentissimi Anglorum regis filie et Francisci eius nominis primi gallorum regis primogeniti nominis item paterni in qua non invite Minerve eloquio matrimonium extollens sacramentorum omnium longe ipsum prestantissimum esse deducit tum quod primum ac in paradiso fuerit institutum nec ut alia ad tollendum peccatum sed adhuc stanti sustinende fuerit inventum  tum quod genus humanum cuius vel unum membrum microcosmon hoc est parvum mundum appellant ab internitione sine ipso servari non possit cui non adhibita sedulo opera universam hanc com pagem non mundum sed immundum non ordinem sed chaos appellaveris addit quod natura geminiam suam vim huic soli administret quodque religionibus omnibus quae tante sunt apud deum estimationis preferatur quippe ut dei institutum hominum sanctionibus ut coelesti munus terreno ut fides opinioni ut denique verum bonum imaginario quibus de causis cum omnibus et operam sedulo dandam esse inferat eis tamen maxime ad ipsum ineundum convincit qui rebus prefuturi publicis nihil universe rei publice charta perinde pignus relinquere possunt atque prolem quae legitimo iure quae patria humanitate quaeque expers tyrannidis populo gubernator succedat et hic ad tres ut aiunt capellas oratione deducta Mariam Anglorum regis filiam et sponsum Franciscum galli primogenitum variis laudibus effert eoque albe galline filios esse contendit quod parentes nacti fuerint qui vel incunabilis ad sanctissimum matrimonii vinculum eos coegerint non ad vulgare quidem coniugium sed quo pax postlimio orbi poene toti reditura erat quo bellum exulabat in aevum quo denique in nullo non rei publice consultum ibatur quo plane comprobato et adiecto pulchritudinis Marie ac fortunarum Francisci non vulgari encomio linguae favet 
