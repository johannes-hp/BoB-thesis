574
Liber quidam inscriptus dyalogus creaturarum sine authoris titulo in re literaria locum cepit hoc exordio  sol est secundum philosophum oculus mundi  in quo diversi iidemque non inutiles continentur apologi seu fabelle quibus veluti dyalogice colloquentes due semper effinguntur creature nunc inanimes nunc vero animales quae quibus de rebus altercentur non facile speciatim explicuero  esset enim epitomatis lex transilienda quare ut medullitus in eis tractata sitibundus lector exhauriat morales et cristiano homini admodum utiles sciat in eis contineri scientias simul et preceptiones quibus adhibita semper in creaturis comparatione monemur curiosius anniti ne quovis modo in tensos continuo pervigilis indefessique inimici laqueos incidamus qui innumeris nos irretire novit si tantillum occasionis repperit blanditiis quas rite per prefatorum dyalogorum apologos evitare docemur  sunt enim si recte quis admonita in ipsis ediscit honeste cuiusdam ac frugi vite regula 
