1902 Ortus sanitatis qui incipit omnipotentis aeternique dei 3313
Habet medicinae supellex egregium quoddam volumen ortus sanitatis inscriptum huius principii omnipotentis aeternique dei cuius auctorem hactenus a nullo proditum repperi quisquis igitur extitit aliorum indagationi relicto hoc habeto lector candide pro eius epitome dividi ipsum opus in octo tractatus quorum primus tractat de herbis plantis fructibus radicibus ac etiam seminibus et leguminibus et fructibus ad usum medicinae conducibilibus secundus est de natura et complexione multorum animalium quadrupedum et reptilium tertius est de natura et proprietate avium quartus de natura et proprietate piscium caeterorumque natatilium in aquis degentium quintus docet naturam et vires gemmarum lapidum preciosorum in quibus quidem 5 libris hac serie proceditur ut prius cuiuslibet rei ex diversorum auctoritate natura describatur deinde ex diversorum item traditionibus docentur unicuiusque rei proprietates atque operationes sextus est instructorius ad cognoscendam qualitatem atque conditionem urinae ac singula urinarum accidentia et quid horum unum quodque designet septimus est veluti directorium quoddam sive index alphabeticus pro facili inventione aegritudinum et medecinarum in eo enim serie alphabetica digeruntur affectiones corporis et cuilibet annectuntur loca in quibus earumdem cura docetur idque quadruplici factum hic est indice primo scilicet dirigente ad tractatum de herbis secundo ad tractatum de animalibus tertio ad librum de avibus et quarto ad tractatum de piscibus in octavo autem libro est generalis index in quo secundum elementorum seriem digeruntur nomina herbarum plantarum fructicum radicum animalium avium pistium et gemmarum de quibus in toto opere tractatur
