1999 Confessionale quod incipit Poeniteas cito 3753
Extat libellus quidam triviali carmine heroici pedis scriptus nescio hactenus a quo auctore qui huius est exordii Poeniteas cito peccator habetque sub compendio id omne quod ad veram confessionem satisfactionem constitutionem et poenitentiam requiritur Instruitur et in eodem libello confessor qualiter sese debeat habere erga confitientem docenturque peccatorum circunstantie In fine autem habet communia illa christiane religionis rudimenta explicatione scilicet 7 peccatorum mortalium decem preceptorum Domini et decem plagarum Aegypti necnon 7 sacramentorum et septem donorum Spiritus Sancti et bis totidem operum misericordie spiritualis scilicet et corporalis Et postremo docetur in eo que sint beatitudines que peccata in Spiritum Sanctum queve novem peccata aliena que vocant de his inquam omnibus hic disseritur ea dumtaxat commemorando ac obiter recitando
