1539 Alphonsi de Corduba tabule astronomice Helizabethe Hispaniarum regine cum canonibus
Alphonsus a Corduba Hispanus et patria licet cognomentum aliud indicare videatur Hispalensis sub annum 1503 in divorum regum Hispaniarum Fernandi et Helizabethe consortium gratiam tabulas edidit astronomicas quibus planetarum motus ortus et occasus coniunctiones oppositiones ac coeli mediationes et stellarum fixarum vera loca et ortus etiam atque occasus ac omnes denique coelestium corporum alterationes cognoscere docuit Idque ut quoties libitum fuerit possis initium regni Helizabethe Hispaniarum regine et horum assumptionis eiusdem in reginam deprehendere simul cum differentiis que fuerunt inter omnes alios principes qui dominati fuere Hispanie et inter Helizabetham ex quibus ipse deducit reges incepisse in Hispania anno centesimo et tertio super quadragesimum a primo cathaclismo antiquissimamque Hispanarum civitatem esse Gibraltarum deinde Hispalim que fuit ab Hispalo filio Herculis fundata anno quingentesimo nonagesimo secundo post diluvium Unde dat hic etiam cognosci quo quisque Hispaniarum regum tempore regnaverit preter que et ea que superius prefatus sum nihil est in hoc tabularum libro reliqui
