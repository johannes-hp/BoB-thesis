1516 Iacobus Sentinus De componendis carminibus lyricis
Iacobus Sentinus Italus patria Ricinensis breviusculo quodam tractatulo de compositione carminum lyricorum literarie se rei fautorum albo ingesit In quo quintuplicis dumtaxat generis carminum lyricorum componendorum rationem docuit sapphici scilicet quod ex quinque e quibus constat pedibus in prima sede trocheum in secunda spondeum in tertia dactilum in 4ta trocheum et in quinta spondeum vel trocheum recipit et adonici quod duobus pedibus dactylo scilicet et spondeo vel trocheo constat et aschlepiadei quod ex 4 pedibus in prima sede spondeum in secunda et tertia choriambum et in novissima spondeum sive pyrrhicum sive trocheum recipit et phaleutici quod ex quinque pedibus in prima regione spondeum et nonnunquam licet raro trocheum in secunda dactylum in tertia et quarta trocheum et in quinta hunc vel spondeum admittit Docuit postremo iambici carminis rationem quod ab Antiocho primo sex iambis compositum asserit sed mox poetarum licentia effectum esse ut spondeus in quavis regione huius carminis recipi posset dempta secunda et quarta in quibus nisi poetarum licentia obstet iambum perpetuum habet locum variare tamen pro sua quemque ait in hoc licentia
