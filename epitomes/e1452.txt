1452 Raphaelis Volaterrani commentariorum urbanorum 8 et 30 libri
Raphael Volaterranus inter rei literarie proceres eos saltem quos proxima secula claros habuere sublimi locatus subsellio octo et triginta edidit commentariorum urbanorum libros Iulio per eum secundo pontifici in cuius etatem incidit dicatos In quibus quantum si literature quanque variegata lectio difficulter epithomate perstrinxero Attentabo tamen et libros eos in treis tomos per eum divisos in treis item epitomatis partes dispertiam
Est igitur ut tandem exordiar primus tomus de geographia quem in totius operis tematibus seu indice in 12 disserat sectiones seu partiales libellos qualiter secundum supputationem librorum totius operis erat pertiendus In eo tamen undecim dumtaxat reperio quo sit ut commentarios suos ad 7 et 30 libros in presenti restringam In quorum primo quem ipse 2um appellat segmentorum coelestium brevem suggerit explanationem qua terre climatum ab invicem distantia certis gradibus et dimenso spatio deprehendi datur Docetur et gnomonis ac umbrarum ratio qualiter abaco ad id facto cognosci possint Effigiati preterea sunt in eiusdem libri III abaci duo alter ad deprehendendum nobilium locorum longuitudinem ac latitudinem alter ad cognoscendum provintiarum principia media et fines Post quos de perioecis antoecis antichthonibus peristiis amphistiis heterostiis antistiis genere hominum diversam a nobis regionem dolentibus quicquid ad geographum spectat summatim suggeritorbis generatim docens dimensionem quantumque eius habitetur Deinde ad particularia descendens Hispaniam totam describit cum locis et gestis in ea gothorum sarracenorum Hispanorumque regum usque Ferrandum Aragonis ac Castelle regem primum inter hispanos reges appellatione Catholicum Inter Hispanie autem fines more geographorum Lusitaniam et Navarram comprehendens regum eorumdem regnorum successus coniunctim adscribit In secundo deinde geographie libro supputationem hic semper sequar inventorum librorum universam Galliam primum deinde Britannia cum locis regibus ac gestis earumdem describit tam curiose geographi partes agens ut quibus olim nominibus loca singula appellata sint et quibus nunc vocetur cum gentium moribus et locorum descriptione adamussim explicet Id quod in cunctis aliis populis ac locis describundis quoad fieri potest observat In tertio autem libro de Italia eiusque populis Liguribus Subalpinis Transpadanis Venetia Istria Venetorumque rebus deque Gallia togata urbibusque et familiis omnium copiose disserit In quarto de Hetruria populisque et gestis in ea ubi de Florentinis et Pisanis In quinto de Latinis tractat Equis Volcis Hernicis quando scilicet antiquitas diversi et quomodo mutati Recenset preterea Latii urbisque Rhome originem veteraque edificia Edisserit ad hec de Picentibus Sannitibus Ausoniis Aruncis Sidicinis Irpinis Ferentanis Precutinis Aviennis De Campania Picentinis Lucanis Brutiis Iapigia Messapia Pencetia Damia Dalentinis de insulis Thyrreni maris de Sicilia omnique eius vetustate ac regum successione et rebus gestis In sexto vero libro de universa Germania de Longobardis eorumque regibus et gestis de Marcomannis Boemis et Polonis deque regibus et gestis eorum de Sarmatia Europea de Phoxolanis de Taurica Chersoneso de Tartaris de Vandalis de Sarmatia Asatica de Vunorum turcarumque gestis et regibus edisserit In septimo deinde est Yllirici totius descriptio et de Panonia Vunis ac Tartaris de Dacia de Lazigibus de utraque Mesia de Dardania de Thracia de Macedonia Peonia Pelagonia Pieria et Edonia In octavo scribit de Thessalia de Epiro Acarnania Aetolia Locrensibus Phocensibus Beotia Attica Deque Pelonesi regionibus octo Corinthia Sycionia Achaia Elide Messenia Laconica Argo Arcadia et de insulis Ionii Egeique maris inter quas continentur Cyclades Sporades Hellespontus Propontis Bosphorus Euxinus Euboea Creta Rhodus Cyprus de quibus ita partes suas exequitur ut equora reges ac gesta earumdem curiose admodum describat In nono autem libro est Asia Tabeique montis descriptio de Chersonneso magna In qua Asia minor Pontus Galatia Cappadocia Armenia minor Bythynie due Mysie due Phrygie due Epictetus Aeolia Ionia Lydia Caria Panphilia Cilitia quarum quidem regionum loca singula reges ac regum historiam enarrat Tum in decimo libro Syriam describit in qua Phoenicia Coelosyria Palestina Idumea et Iudea in qua Hierosolyma eiusque urbis profana et sacra ab initio repetita cum omni Iudeorum historia scribit et hic de sectis Syrie de Mesopotamia de Babylonia Assyria et Adiabena In XI autem libro qui secundum suam sectionem erat duodecimus appellandus de Persia scribit ac Parthia Media Armenia Maiore Colchyde Iberia Albania Hircania Margiana Bactriana Sogdonia de Schytia ultra et citra Imaum de Seribus de Arabia triplici petrea scilicet deserta et foelicis de Sarracenis et Mahumethis eorumque vita et secta De Aphrica et eius provintiis Mauritania duplici Numidia Cyrenaica Marmatica Libya Nasamonibus Psyllis de Aegipti locis ac regibus universis de multiplicibus Aethiopibus de Nigritis Macrobiis Troglodytis quarum quidem omnium in hoc postremo libro situm divisionem gentiumque gesta copiosissime docet Ad cuius quidem libri calcem insulas universas describit ad Hispaniarum regibus nuper repertas
Omnimodum nunc fuerit secundum commentariorum urbanorum tomum examinare qui anthropologiam habet hominum clarorum omnium temporum lingua ac gentium in XI libris equibus octo priores veteres comprehendunt In nono autem veterorum omnium fit mentio qui proximis seculis claruerunt et ante omneis ordinum atque religionum primi institutores deinde eorum professores atque successores qui doctrina sanctitateque precelluerunt cum eorum operibus atque gestis enarrantur Post hos de reliquis scribit qui ceteris in artibus proxime emicuerunt ac primum in oratoria ac poesi demum qui mathesi et iuris scientiam profecerunt atque scriptitarum Reliquis autem duobus anthropologie libris pontificum primo a divo Petro ad usque Pium tertium deinde imperatorum gesta ad etatem usque divi Maximiliani adeo curiose recensuit ut quicquid in analibus eorumdem ab alii diffussa historia proditum est hic sub compendio reperias Superest nunc tertium tomum epithomate perstringere quo unico omnium se horarum hominem testatus est
Continet enim philologiam id est variarum artium rudimenta libris XV In quorum primo de animalibus ac primum de homine singulisque eius membris et morbis quibus membra affici solent deque partitione totius medicine et his que pertinent ad valitudinem de pharmacorum generibus de alimentis excrementis balneis somno viteque tempore agitur In secundo de reliquis animalibus in universum deinde sigillatim de omnibus quadrupedibus volucribus piscibus insectis aviariis piscinis et vivariis edisserit In tertio scribit de ratione et causis plantarum idque ex Aristotele et de earum divisione et Theophrasto ubi arborum fruticum herbarumque tam campestrum quam hortensium et coronamentorum unguentorum et florum ac simplicimum genera atque natura et postremo tempestatum prognostica reperias In quarto deinde libro mineralium naturam edocet ubi de metallicis de pigmentis de lapidibus de gemmis ac statuus est ubi copte cornu Agit et in eodem de edificiis veterum atque recentiorum deque architectis et operibus nobilibus et de partibus edificiorum ubi omnem tibi suggerit edificandi rationem ex veterum monumentis docetque quando primum receperint architectura queque sint eius partes ac singula denique que eius rationem concernunt ut quo situ domus struenda et quibus partibus adornanda quidve urbem conditur attendendum quidque antiqui circa hoc observabant ac que sint precipua fabrilum machinarum genera Docet preterea in hoc libro linorum varia genera quo scilicet temporem in usum venerint ac originem ceperint ubi de serico purpura cocco bysso bonbycinis setabo et cotono Explicat et vestium varia genera et quas quisque populus repererit scribit ad hec de varietate stragulorum ubi lecti suggerit ornamentorum varia genera Inquirit postremo de pellum usu apud veteres quem rarissimum aut nullum fuisse astruit et incrementum cepisse a tempore Senece ex quadam eius epistola colligit Cum autem hactenus abunde satis de iis que ad corpus pertinent disseruisset in quinto libro de iis incipit agere que ad animum reliquum nostri corporis spectant et primum de moribus citra quos frustra cetera discuntur deinde de artibus liberalibus sermonem facit ut autem inceptam librorum petitionem non omittam In hoc quinto prenotans primum quos qui clarorum virorum habuerint pedenomos seu morum magistros agit continua lectione de honesto et eius partibus ac primum de prudentia suggerens conniuctim qui dociliores sint seu aptiores ad doctrinam et quid ac quomodo discendum sit ubi inter cetera sedulo monet ut doctrina omnis cum prudentia et cum iustitia coniungatur et ad philosophiam atque theologiam referatur asserensque hic doctos se honore habitos fuisse qui apud quos in precio fuerint brevibus perstringit Suggerit preterea hic greca et latina lectione apophthegmata sapientum ubi de cognitione sui ipsius multa scitu dignissima colligit Agit et de impudentia locutionis et de parasitis ubi dicta contra eos simul et assentatores celebria notantur Edisserit ad hec de veritate de ironia ac offitiosa iactantia et de loquendi libertate de taciturnitate atque stulticia docens quid circa veritatem exprimendam quandoque cavendum sit queque fuit brevi seu pauciloqui commoda quamque sit foeda iactantia et quid potissimum homines stultos efficiat In sexto deinde libro de iustitia secunda virtute cardinea prolixus disserturus erat sed quia postmodum Aristotelis politica et ethica erat sub epithomem redacturus ideo flosculos hic dumtaxat in ea delibat docens primum quam necessaria sit in delinquentes animadversio Chrysippum haud obscure id indicasse notans qui forma inquit iustitiam finxit virginali ad spectu vehementi et luminibus oculorum acrioribus que vim magistratum in improbos rigidum ac severum esse oporteat Docet deinde quanta sit difficultas in servanda iustitia ubi pro precipuo obice ponit velle omnibus aut multis placere adscribitque tandem quomodo rite servabitur Agit post hec de reserenda gratia de legislatoribus ac legibus qui scilicet quibus populis leges dederint recensetque leges Platonis ubi non pauca politice et eciam oeconomice precepta Docet et hic continuo ante omnia necessarias esse partes ad Deum et quomodo ac quid orandum cuius gratia de celebritate antiquorum sacrorum plurima disserit varia sacrificiorum genera enarrans et circa docet qui sacrorum fuerint contemptores et que eorum poene et que quibus diis sacrata fuerint templa Scribit preterea de celebritate conviviorum atque ludorum apud antiquos diversa utrorumque genera docens et qui quos ludos seu spectacula invenerint aut clari imitatores eorum extiterint Notat et hic nonnulla de ludis diversis a procedentibus quibus privatim summi quandoque viri et inferioris conditionis homines in domibus suis utuntur Inter quos est ludus pile quo primo lusisse asserit iuventutem Pheaciam et in illo parem sibi non invenisse Manzum quemdam florentinum etate auctoris sibi ex pila factitantem Pile autem inventionem Anagallidi puelle Cercyree tribuit auctore Dueliano auctore vero Plinio Pythum quendam secundum Herodotum vero Lydos simul cum tessera eam invenisse notat Alee autem ludum in castris contra Troianos dum ocia miles ageret Palemedem primum invenisse docet cuius tabulam lusoriam alveolum ac phimum vocitari annotat et hic de talorum ludo agens vult eum non esse ludum tesserarum licet eodem fere modo quo tessere iaciantur sed esse ludum ossiculiorum qui circa pedis vertebram sunt qui greci astragalos vocant et quibus nunc germani plerumque utuntur Post explicitum ludorum diversitatem docet auctor magistratuum et singulorum munus atque offitium ubi prenotat rhomanos a grecis reipublice et magistratuum formam accepisse Commode autem post sermonem de iustitia et magistratibus in septimo libro precepta tradit nobilium aucthorum ad principis instructionem apprime utilia quam enim princeps communi societati bonoque divinitus datur que ad eum pertinent scribendum est que de publico bono est sollicitus Post principis autem institutionem de tyrannide acturus que est legittime monarchie excessus ut que eius vitam concomitatur et tyrannide quilibet abhorreat Zenophontis libellum de tyrannide ex greco breviter epitomat ubi tota tyranni vita conspici datur et hic coniunctim eos enarrat qui contra tyrannos coniurarunt et eorumdem expellendorum gratia labores subiere Post hec vero de re militari ac primum de offitio ducis ex Zenophonte plura colligit Inter que est exercitus quam optime ordinandi forma sunt et dicta ducum celebria et stratagemata ac militie antique mos ac signa militaria quibus antiqui utebantur commemorantur et qui celeritate qua nihil in bello prestat usi sunt Est et tropeorum triumphorum ac ovationis explicitus antiquorum ritus Castrametandi ad hec ratio ex Higini libello quem de ea re confecit hic simul cum bellandi vario ritu cumque eorum qui exercitus habuere numerosos commemoratione et machinarum bellicarum variis generibus et plurimarum inventores docentur Tractat et in hoc libro de numnis ac mensuris veterum varia eorum nomina figuras atque valorem docens et hic simul plurimorum nominum exemplis ostendit non esse apud antiquos magnam observantiam atque ettimum suggerit preterea hic de fortuna quamplurima ut sunt diverse eiusdem apud antiquos expressiones seu imagines et ritus a diversis precipue tamen rhomanis ei exhibiti Docet ad hec rationem fortunatorum si improbi ac stulti fuerint exitum monens coniunctim ne alicui fortuna qualiscumque obiitiatur neve christiani id fortune tribuant quod antiqui scilicet id omne in deum referant Docet preter hec qui antiquorum providentiam quam pronoie grece vocant negaverint quamque de ea varii varie senserint et quam vaticiniorum ac divinationis rationem habuerint et quid in eis observaverint Tractat ad hec de nuptiis et circa eas veterum docens ritus quique antiquorum eas damnaverint quive laudarum foeminarum preterea mores et laudatarum exempla ac deducenda quid prestet ex nobilium scriptorum auctoritate suggerit Sunt et bonorum in hoc libro atque malorum et improborum parentes filiorum exempla Docetur et qui parentes erga filios indulgentes et qui rigidi fuerint de servis eciam commoda docentur et incommoda ac quomodo sint tractandi Postremo quantus sit amor patrie et in quo consistat vera foelicitas et quid de ea antiqui philosophi senserint explicate finis huic libro prescribitur Post quem in octavo de fortitudine disserit non quidem omneis eius partes sed precipuam attingens que in laboris dolorisve tolerantia consistit proprieque est viri laborem itaque multis memorabilibus antiquorum dictis commendabilem primo facit variasque eius laudes recenset Deinde ad otium si convertit docens quid ab honesto ocio retrahat et quid ipsum indicat simul cum laudati et illaudati ocii differentia Docet preterea solicitudinis commoda et quibus actionibus Rhomani horas distribuerint ac qui primi horalogia invenerint senectutis ad hec commoda et incommoda et quo antiqui dies atque noctes metiebantur permixtim ostendit Incidenter autem notat Mariam Virginem unde quinquagesimum annum non excessisse mortemque occubuisse et apostolos omneis in eius funere extitisse Tractat preterea de ira eiusque remedio et circa hec docet qui mansuetudinis ac patientie laudate extiterint et qui iram exemplo probarint offitiosam quequem sit ira licita et qui invidia queve eius remedia Post hec diversis rationibus dolores patienter tolerandos et cum fortitudine abiiciendos esse stridens probatissima contra eum suggerit remedia cumque de genere dolorum mortis timor plerisque eam bonis minime expavescendam esse multis exemplis deducit docens coniunctim quanta sit huius vite fragilitas quantaque in veneratione semper habenda sit defunctorum memoria ubi et funerandi antiquorum ritus annectus Postremo autem in hoc libro monet ne christiani sepulchrorum pompam ambiamus exemplis probans ethnicorum plerosque varios in funere honores sprevisse Proximo deinde libro qui nonus est in ordine de temperantia quarta cardinearum virtutum acturus plurima inprimis de modestia seu in eius commendationem grecorum dicta producit simul cum exemplis modestie et pudititie memorabilis ac eorum commemoratione qui bene ceperunt et male finierunt ac contra Tractat et de amore impudico et pudico illius incommoda huius vero fructus ostendens Post que grecorum dicta varia affert in divitiarum contemptum docens simul quomodo sit eis utendum quodve sit divitis offitium et que sint paupertatis commoda queque sit huius cum divitiis comparatio ex Zenophonte Deinde contra avaritiam grecorum dicta adscribit docens coniunctim qui ciborum quibus opusculis peculiares erant mundum inventis frugibus quive de obsoniorum ratione scripserint quotque erant mensarum genera et quis convivandi ritus quive in conviviis sumptuosi tanti ac plus equo curiosi extiterint ubi et prodigalitatis aliquot memoranda exempla et dicta contra prodigos ac sumptuosos liberalitatisque memorabilia item exempla annotat Tractat deinde de vino ac repertoribus eius de vini parsimonia apud veteres de abstemiis de viris claris qui vino dediti fuere de vini inmodici damnis de moderati utilitate de vinis laudatis et factitiis de abstinentia et frugalitate nobilium authorum dicta de risu et fletu quorum hunc ille prefert his autem que ad moralem supellectilem fere omnia spectant ita declaratis In decimo libro alium incipit hominem induere Docet enim in eo grammatice totius principia qua quidem in partes dissecta continuo annotat quid plerique de literarum inventoribus senserint qualiterque ad nos devenerint et qui populi quibus literis utantur Tractat preterea de syllabis de dictione et accentibus et de iis que carminum diversi generis rationem concernunt de oratione ad hec et de orthographia et modo scribendi apud veteres de poetica et poematis et qui grecorum de his enim precipue loquitur clari in aliqua poeseos parte extiterint Tracta et de ratione commedie quando de cuius inventione fuerit hic non inutile quod author refert adscribere Ait igitur comediam invenisse rusticos qui iniuriam passi a civibus ex agris in urbem venientes noctu mediis viis que passi fuerant recensebant vicini experrecti mane simul memorantes que audierant illi qui fuerant in causa reddebantur meliores tali verecundia coerciti itaque visum hoc utile remedium moribus compescendis vocati rustici in theatrum et hominum frequentiam coacti sunt media luce eadem facere ora fecibus permixti quod postea offitium poete usurpaverunt nulla hominum reverentia servata quorum primus inquit extitit Susario quidam hactenus ille Nunc ad epitoma revertor in quo hoc adscribendum pro decimi libri complemento fuerat quia in eius calce varie fabule poetice ex Hesiodi Theogonia Homeroque ac aliis sigillatim enarrantur in quibus deorum et heroum soboles maiorem sibi partem vendicant Sequitur autem decimum hunc librum alius grammatice item supellectilis de rethorica in quo de oratorie initio et fine ac viribus deque ipsius multiplici deductione ex Aristoteles et Hermogene Cicerone ac Quintiliano de elocutione et loquendi generibus deque elocutionis partibus et de memoria deque figuris rethoricis plurima scitu digna produntur Ad finem vero adagia grecorum grece et latine scripta et adagia simul latinorum ac loci quidam iucundi declarantur In duodecimo autem libro de scientiis mathematicis tractat ac primum de arithmetica pro qua numerorum ratio atque proportio docentur simul cum harmoniarum ratione et diversitate qualiterque vis harmonica coeli rationibus ac humane nature accomodari possit Docentur et in hoc libro instrumentorum musicorum atque saltationum varia genera et tam illorum quam harum plurimi inventores Geometrie ad hec principia et clari scriptores atque inventores cum principis mathematici Euclidis librorum omnium delibamentis sub compendio docentur Preter que de prospective scientie quam ipse opticem cum grecis nostri vero prospectivam vulgo appellant principia aliquot atque claros eius scriptores adscribit simul cum astrologie partibus ac principiis in quibus coelestium corporum ordo situs atque motus ratio comprehenditur Postremo autem mathematicorum instrumentorum variis inventoribus in hoc libro recitatis ultimo 12 librorum finis imponitur Preter quos extant alii treis ab eo philologie annexi que in aristotelica scripsit opera tam logica quam philosophica de quibus ut summatim dicam sciat candidus lector in primum eorum qui decimus tertius est philologie Aristotelis ethica politica et oeconomica more paraphraste ab eo coniecta esse tanta quidem adservata brevitate ut possis uno lecture impetu eciam exigue morule morum precepta et virtutum distinctiones ac quidditates et politice societatis ac rei familiaris rationem et denique tam private quam reipublice gubernande aptissima et rem ipsam radicitus absolventia precepta ex hoc libro qui quasi est prefatorum operum epitoma deprehendere Et secundo autem horum trium librorum qui decimus quartus est philologie discere potest quicquid Aristoteles diversis voluminibus de logica ac disserendi arte complexus est Habes enim hic predicamentorum seu 10 cathegoriarum Aristhotelis et 5 vocum seu predicabilium Porphyrii naturam propositionis et partium suarum accidentia et proprietates syllogismorum modo figuras ac potestates et singula eorum naturam concernentia accidentia demonstrationis principia partes ac omneis proprietates definiendi rationem elenchorum et fallaciarum sophisticarum ac locorum tam sophisticorum quam dialectorum noticiam ex quibus logice totius consuta est supellex In tertio vero horum librorum qui postremus est phylologie tota naturalis philosophia et pars eciam supramundane que methaphisica dicitur sub compendium redacta est Habes enim in eo edoctum que sint rerum omnium principia que postquam diversas philosophorum opiniones recensuit cum Aristotele ponit esse tria materiam formam ac privationem declaratque continuo uniuscuiusque naturam Docet preterea singula causarum genera et quid fortuna quid casus quid motus et quot eius species et quid et quotuplex infinitum quid locus et quot modis aliud dicitur esse in alio quid vacum et qualiter non est ponendum cum ipsum admittentum confutatione quid tempus et evum ac eternitas queve temporis partes preter que nihil est aliud in hoc libris Aristotelis de auditu physico que enim in quinto sexto septimo et octavo libris tractat omnia motus rationem et species concernunt cuius generatim memini habes preterea quid ea anima eiusque potentiis sensere veteres philosophi et quid Aristoteles disces et hic sensuum tam interiorum quam exteriorum naturas obiecta atque operationes intellectus ad hec agentis et possibilis differentiam ac naturam et modum quo suaderi possit anime rationalis immortalitas et per que fiant generatio et corruptio elementorum item situm quantitatem ac proprietates et coeli coelestiumque corporum situm ordine motis ac naturam tam secundum Platonem quam secundum Aristotelem probatam preterea mundi eternitatem et meteorologicarum impressionum omniumque coelestium influxum causas atque rationes que cum physicis libris totam naturalem philosophiam absolvunt Pro principiis autem prime philosophie seu metaphisice habes hic quid esse et quid ens queque sit transcendentium natura que substantia prima et que secunda que simplex et que composita quotuplicia aliqua opponantur cum conditionibus ad singulas oppositione requisitis quo modis ponatur relatio in divinis qualiter a metaphysico considerentur prius et posterus et quotupliciter accipiatur totum et quid necessum quidve contingens queque necesitas simplex et que composita licet pro multitudine difficultatum metaphysicarum paucula sint Sunt tamen haud quaquam spernenda Operibus autem omnibus adiecta sunt paralipomena hoc est addita quedam prioribus libris et retractata geographie enim ibi adiiciendum monet nonnulla de tumultibus malisque que Rhoma passa est quequem summatim ab eo ibi narrantur nonnulla ad hec de populis a Rhomanis debellatis quos inibi recenset Antropologie autem adiicienda hic recitat de gestis heroum aliquot et clarorum virorum phylologie adglutinandas adscribit nonnullorum morborum naturas et arborum ac fruticum et herbarum ac mineralium nonnullorum proprietates que omnia in paralipomenis his succincte digerit
