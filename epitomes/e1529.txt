1529 Ioannes Duns Scoti Commentaria super 12 libros metaphysice Aristotelis et opus 378 conclusionum ex eisdem extractarum
Ioannes Duns Scotus Minoritarum ordinis sectator vir inter literatos dignioris calculi quam qui nostro indigeat preconio quippe qui eo phame nomen suum devexit ut doctoris subtilis appelatione in omnium ore circumferatur inter alia quamplura quibus id nominis demeritus est scripsit in duodecim libros metaphysice Aristotelis commentaria quedam familiaria quibus proposito sibi utroque textu veteris scilicet atque nove trallationis quarum illa Boetii hec vero Argyropili est id omne quod ampliori quam Aristoteles sibi indidit luce indiget elucidavit et veluti scholiis illustravit que quidem opera et studiosis opem suam gnaviter prestiterit longe tamen maxime metaphysicarum perscrutationum avidis consuluit opusculo quodam his suis commentariis appenso In quo 378 conclusionibus simul cum earum probatiunculis quas ipse conclusionum media appellat id omne sub resolutoriis assertionibus complexus est quod in universo methaphisices opere adnimadvertendum fuerat quodque ex prolixa et tediosa Aristotelis disputatione notatu dignum fuit quas quidem si in epitomem redigere velim facile quidem transcripsero sed preter assumptum a me offitium sive unius dicam in eas versari inprimis circa metaphysice quam primam philosophiam vocant dignitatem hanc attollit a difficultatibus quas enodat a certitudine demonstrationis ab universalitate quia scilicet causas universales rerum et earumdem principia consyderat necnon a dignitate quia scilicet de omnium rerum creatrice prima causa deque substantiis separatis sive intelligentiis et ab his motis coelestibus corporibus tracta et postremo a libertate quia scilicet independens est ab aliis et alie omnes scientie ab ea non nihil mutuant et quia sapientis proprium est rerum causas investigare ideo hanc scientiam vere sapientiam esse ex aristotelica doctrina deducit Facit ad hoc quod sapientem oportet scire omnia atqui hec scientia cum universalis sit omnia quodam modo consyderat scientem enim universalia oportet quomodo scire omnia que sub eis continentur Ostendit autem circa prohemiales assertiones scientiam naturaliter ab omnibus desyderari et ob id nos diligere sensus quia scientiam nobis paruint maxime autem omnium nos ait affici visu quia plures nobis rerum diferentias manifestat Docet et in proemiali discursu diferentiam inter artificem et sine arte expertum que in hoc inquit consistit quod artifex excellit in scientia astu habens sine arte experientiam excellit in operando ubi coniunctum deducit ex aristotelica disciplina nobiliorem longe esse scientiam speculativam quam practicam quia nobilius est ingenium inventoris uti est speculativa scientia prediti quam executoris inventorum uti est practicus Speculative autem scientie tres modos in processu ponit quorum uno phisycam altero mathematicam et tertio metaphysicam comprehendit Hanc tertiam eo harum trium nobilissima censet quia tractat de substantiis a materia omnino separatis cum physicus tractet de his que materie inmersa sunt et mathematicus licet tractet de rebus separatis a materia secundum rationem re vera tamen ea de quibus tractat a materia non sunt separata sed forsitam hec articulatius quam oportuit resumpsi Dicam igitur precipua que restant inter que est conclusionum acervulus quibus probat statum dari in causis naturalibus formalibus et finalibus Docet et que sunt principia communia demostrationis et quomodo non demonstrentur licet aliquomodo possint persuaderi Tractat et circa primum principium neminem posse decipit est enim quo asseritur quodlibet aut esse aut non esse Hoc tamen intellige nisi obcecatus quisquam fuerit aut pertinax in opinione Probat enim postea circa undecimum librum Eraclitum male asseruisse medium inter duo contradictoria et Anaxagoram inter duo contraria Docet preterea nonnullis hic assertionibus vanam esse positionem id earum et formarum separatarum deducitque ex earum admissione ardua inconvenientia quodquidem negocium precipue circa septimi libri enodationem conficit Post hec in noni libri discussione agens de ente prout dividitur per actum et potentiam Docet varias actus et potentie propietates ubi spetiatim colligo nihil posse pati a seipso et potentiam rationalem esse factura contrariorum irrationalem vero non quia hec non potest non exire in actum passivo et rite applicata rationalis vero sic quia exit in actu appetitu sensitivo vel rationali Probat et circa hec nullum agens etiam rationale posse simul agere in duo contraria licet rationale agens id possit successive Item actum proprio non posse definiri nisi comparationem duorum ad invicem quorum alterum sit in potentia et alterum in actu ubi explicat quid sit esse in actu et qui in potentia Probat et actum esse priorem potentia secundum definitionem et secundum substantiam ac perfectionem Ostendit ad hec coelestia corpora non esse in potentia ad motum sed unde ad ubi hoc est novi loci acquisitionem universaliter asserit de omni illo quod sempiterne movetur Notat et hic corpora illa non ledi continuationem suarum revolutionum et quando in coelestia corpora incidimus de horum motu et natura necnon de intelligentium motritium proprietatibus maiorem eorum que dicenda supersunt partem absumit idque in duodecimo libro ubi Aristoteles secundum propiam opinionem locutus unde ex conclusionibus que de coelestibus motoribus ponit colligo coelestium corporum motrices intelligentias tot esse quot sunt orbes mobiles eosque habere ordinem secundum prius et posterius harumque intelligentiarum esse unam principem primam omnium rerum causam a qua singula motus et esse sui habent principium queque est in naturalis sempiterna inmortalis et semper movens indistinctam a suo actu et inmobilem atque impassibilem et inalternabilem intelligentium omnium nobilissimam que nihil a se aliud intelligit quia nullam ab ea aliud intelligibile est tante dignitatis intellectui proportionale Tu interim intellige ipsum non intelligere aliud a se nisi mediante seipse ipsa si ortodoxus esse velis Docet et plura alia de huius dignitate et de intelligentiarum noticia que longum esset recitare In summa accipe duo ab eo probari cum Aristotele principia intrinseca materiam et formam que diversi modo desunt in diversis corporibus et unum extrinsecum quod est omnium causa et finis de hec corroborat et oppositum sentientum philosophorum opiniones explodit
