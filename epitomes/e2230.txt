2230 Dorlandi viola animae incipit huc quaeso lector huc oculos
Habet litteraria supellex fimbriis suis assutum opus quod viola animae inscribitur cuius publicationem Dorlando cuidam adscriptam reperio qui quisquis sit opus effecit ut hoc principio lucem indueret huc quaeso lector huc oculos animumque converte dissectum autem est praefatum opus in septem dialogos sermocinantibus invicem Raymundo sebundino et dominico semeverbum de natura hominis inquantum est homo et de his quae sunt neccessaria homini ad cognoscendum seipsum deum atque proximum et omne debitum quo deo et proximo obligatur quam attestationem meam si spetiatius dissectam velis scito candide lector in primo horum dialogorum tractatu de cognitione dei suipsius ac proximi in secundo de benefitiis dei et hominis obligatione in tertio de amore et viribus eius et conditionibus ac fructibus eiusdem ubi docetur quomodo deum optimum Maximum debeamus amare in quarto docetur quo modo debeamus deum timere adorare laudare honorare et qualiter ab hoc obliguetur in quinto tractatur de lapsu humani generis et in sexto de hominis lapsu reparatione septimus autem dialogus est de mysteriis sacratissimae passionis domininum iesu christi colloquentibus invicem Maria virgine et dominico semiverbio utque epitoma iam finiam non inmerito viola animae hoc opus inscriptum est nihil enum praeter vitae eternae vereque doctrinae ac sapientiae odorem redolet
