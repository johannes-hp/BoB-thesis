552
Ioannes Gerson vir et literature et sanctimonie olim apud parrhysienses longe celeberrimus inter multa quibus religionem cristianam indefesso calamo fovere studuit Donati illius qui pueris pro primaria institutione vulgo tradi suevit octo partes orationis tropologice in cristiani hominis edificationem vertit servataque eadem interrogandi et accidentium describendorum phrasi in nomine hominem secundum suam substantiam consideratum describit pro nomine vero eiusdem ut peccatoris piam fragilitatis sue et miserie agnitionem complectitur deinde verbi accidentibus preceptorum decalogi institutionemadverbio vero ut eadem a quovis cristiano recte observentur parenesim adiicit Postque participio hominem describit secundum se et dependentiam quam habet a deo consideratumDeinde coniunctione extremi judicii formam et strennuitatem propositionem vero coelestis hierarchie et beatitatis eterne gaudia et interiectione inferorum poenas at tormenta manifestat quibus omnibus adiecit cuiusque status seu conditionis homini brevissimam vivendi normam qua velut antidoto a pervigilis inimici latebris et irreticulis sese precaveat
