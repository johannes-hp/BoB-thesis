910
Ioannes Iovianus Pontanus inter poetas qui nostro evo eluxerunt tam ingenue educatus ut nulli extiterit secundus preter alia que scientissimi apollinis scripsit  opuscula librum quemdam metheororum carmine heroico conflatum posteris reliquit quo singulari quadam ingenii foelicitate usus philosophicas illas rerum naturalium consyderationes que tantarum Calliopes delictiarum capaces esse neutiquam videbantur tam ele ganti carmine complexus est ut omnibus adhibitis nervis vix oratione soluta potuisset quispiam ea delicatius eferre que de meteorologicis impressionibus Aristoteles diffuso sermonis tractu disseruit quam ipse coacta heroi pedis mensura aerearum et ignitarum impressionum causas aut si speciatim ea mavis pluvie roris pruine nivis grandinis ventorum comete ac aliarum ignitarum impressionum generationem explicuerit taceo de terremotus et terre situs variationis causa  ac iridis generatione et eiusdem colorum diversitatis significantiis fontiumque ac fluvium ortu et de maris salsedine ac elementorum transmutatione et solis ac lune in ipsa imperio tam copiose disseruit ac si nulli preterquam nude veritatis relationi astrictus extitisse quum tamen musarum ultra id expostulet privilegium ut singulis recte sapienter ac citra calumniam digestis is fiat omnium in unum coitus ut nulla vicissim pugnent quodquidem ab eo observatum est exactissime et citra controversiam elegantissime
