207 
Ludovicus Coronel patria segobiensii natione hispanus octo perscrutationum libros totidem Aristotelis Phisicorum libris correspondentes non mediocri eruditione et optima ac aperta dicendi serie composuit inprimis enim agit de materia et forma substantiali tanquam de principiis intrinsecis rei naturalis et de necessitate eorumdem necnon de proprietatibus tam materie prime quam forme substantialis atque accidentalis et cum ex premissis de principiis intrinsecis rei naturalis notitia suboriatur secundo loco de extrinsicis eius principiis desseritur nam ut intrinsecum principium rei naturalis dicitur ex quo res naturalis tanquam ex alter parte sui constituitur ita et principium extrinsecum esse fertur a quo res naturalis producitur vel in quod res naturalis tanquam in finem ordinatur unum non immerito in hac ssecunda parte primo de efficiente principio et subsequenter de finali pertractat et quia ex utroque principio res naturalis constituta resultat non incongrue in tertio loco agit de eius operatione secundum quod res naturalis existit quequidem precipua operatio cum sit motus prefatus autor in hoc tertio loco tam de motu locali quam de alterativo et augmentativo disputat non tamen ommisso penes quid velocitas istorum motuum attendatur verum quia ad premissorum operationem locus requiritur cum et vacuum aborreant ac duratione temporis mensuranda veniant ideo in quarto libro late declarat quid sit locus quid vacuum et quid tempus et que eorum proprietates atque passiones presertim tamen in quinto agit de unitate motus videlicet quid requiritur ad motum dici unum et quid sufficit ad plures dici motus necnon de contrarietate motuum hoc est qui motus dici  debent contrarii et que sunt illa ad que motus proprie et per se dicitur esse id est quae sunt illa quae per motum proprie acquiritur et ita dici potest in hoc quinto de partibus subiectivis sive de spetiebus motus pertractavisse qua de re in sexto dicendum duxit de mobili videlicet quale debet esse ens quod moveri debet sive una sive alia spetie motus moveatur et an cuilibet enti indifferenter sive divisibili sive indivisibili aliqua speties motus competat et de conditionibus rei que tempore motus acquiri debet sive sit qualitas sive spatium sive magnitudo ita tamen quod de istis non determinat tanquam de terminis motuum sed tanquam de via ipsorum motuum setimo inquirit an idem se ipsum aliqua motus spetie movere queat vel an quicquid movetur ab alio moveatur et an ad unum primum motorem immobilem deveniendum sit quem potissime comprobans naturali etiam ratione monstrat eum ipsum intelligentiam infiniti esse vigoris qui non solum per modum appetibilis sed active simpliciter et mere voluntarie ad naturales concurrit actiones ac perinde omnia intelligens immutabilisque permanens ab eterno mundum producere valens et creandi potentiam etiam dependenter alteri communicare nequiens sicut nec cum aliquo ad productionem caeli concurrere potest a quo primo motore tanquam de infinito cum infinitus sit occasione sumpta nimium difusse de infiniti materia usque ad libri calcem prosequitur 30
