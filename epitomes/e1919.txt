1919 Macrobii expositio in somnium Scipionis et septem libri saturnaliorum 3227
Macrobius Aurelius Theodosius vir consularis illustrique uti commemoratur prosapia ortus duos scripsit libellos admodum eruditae lectionis quibus Marci Tullii Ciceronis somnium Scipionis exposuit ea quidem commentariorum lege ut iuxta lectorem in morali naturali ac rationali philosophia instituat de qua expositione ut spetialius lectorem instruamus sic habeat doceri in primis ab eo differentiam inter Platonis Ciceronisque libros quos de republica uterque constituit quod scilicet ille rem publicam ordinavit hic retulit alter qualis esse deberet alter qualis esset a maioribus instituta disseruit in hoc tamen similitudinem habere consentit quod cum Plato in voluminis sui conclusione a quodam vitae redituquam reliquisse videbatur iudicare faciat qui sit exutarum corporibus status animarum adiecta his quadam spherarum vel siderum non ociosa descriptione rerum inquit facies non dissimilia significans a tulliano Scipione per quietem sibi in gesta narratur fuit autem ut apud Platonem videre est platonicus ille secretorum relator Hermogenes quidam natione pamphilus offitio miles somnii vero relator Scipio Aphricanus Publii scipionis neposquia autem somnia fatiem quasi habent fabularum haeque plerumque vere solo nomine graves lectores a sui lectione absterrent distinguit inter diversa fabularum genera docens enim fabulam esse falsi professionem sunt inquit fabulae aut tantum conciliandae auribus voluptatis aut adhortationis quoque in bonam frugem gratia repertae quarum ad genus quod solas aurium delitias profitetur e sacrario suo in nutricum cunas sapientiae tractatus eliminat veras vero quae ad quamdam virtutum spetiem intellectum legentis hortantur philosophiam partim ait reiicere partim recipere reiicere quidem eas quarum argumentum  ex ficto locatur et per mendatia ipse relationis ordo contexitur recipit vero eas qurum argumentum fundatur quidem in veri soliditate sed hec ipsa veritas per quaedam composita et ficta profertur quaequidem ficta si per turpia et indigna numinibus componantur uti sunt pleraque de deorum adulteriis rursus hec philosophia eliminat si vero pio fictorum velamine honestis et tectae rebus et vestitae nominibus fabulae enunciantur eas solas philosophia admittit cuiusmodi esse ostendens Macrobius Scipionis somnumad eius expositionem audacius accedit docetqueinprimis quot sint somniorum speties et quid unaquaeque sit quaeve sint somni portae ubi discretum habes inter phantasma oraculum et visionem declaraturus deinde ipsam somnii mentem ipsumque scopon seu ut latini vocant propositum eo pertinere docet Scipionis somnium ut animas bene de republica meritorum post dissolutionem a corporeis vinculis coelo reddi et illic frui beatitudinis perpetuetate nos doceat et quia in ipso statim principio somni Scipio de septenario numero mentionem fecerat deque eius plenitudine docet Macrobius in hoc consistere communem omnium numerorum plenitudinem quod cogitationi a nobis ad superos meanti occurrit prima perfectio immortalitatis in numeris inter numeros tamen proprie plenos vocat secundum considerationem somnio necessariam qui aut vim obtinent vinculorumaut corpora rursus effitiuntur aut corpus effitiunt scilicet corpus quod intelligendo non sentiendo concipias quae omnia ut obscuritatis deprecentur offensam paulo altius repetita rerum luce pandit docens scilicet quomodo corpora omnia superfitie finiantur et in ipsam eorum ultima pars terminatur hecque ipsa numeris accomodans  quid habeant numeri divinitatis profunda lectione declarat inter caeteros octonariummonadem ipsam atque senarium et quaternarium ac ternarium inter eos qui mysticum quippiam in se profitentur commemorans scilicet longe plurima de septenarii dignitate prodens per eum enim docet hominem in utero formari et vitae sumere incrementum membraque hominis per septenarium numerum esse disposita septem enim sunt gradus in corpore qui dimensionem altitudinis ab imo in superfitiem complent medulla os nervusvena arteria caro cutis et hec quidem de interioribus in aperto quoque septem sunt corporis partes caput pectus manus pedesqueet pudendum manus praeterea similiter et pedis partes in septem distribuit septem ad hec commemorat foramina capitis et septem motus corporis pluraque alia in homine ad septenarium reducit post quae accepta occasione ab eo quod in somnio dicebatur omnibus qui patriam conservaverint adiuverint auxerint certum esse in celo definitum locum ubi beati aevo sempiterno fruantur docet quae praemia post obitum patriae conservatoribus dentur et quae urbium conditoribus quaeque sit dignitas ipsarum virtutum et quis in universum sit status exutarum corporibus animarum ac quo ordine anima in corpus descendat et quid a singulis planetis recipiat et quae sit animae vita quaeve mors cumque animae docet originem atque partes sive potentias et excellentiam atque dignitatem varias recitat philosophorum de animae natura sententias ubi permixtim notat neminem sibi debere mortem inferre licet mortem consentiat esse appetendam tamquam foelicioris vitae ianuam quibus quidem quo ad ethicem philosophiam edoctis ad naturalem paulatim sese divertit locuturusque de natura et ordine stellarum et orbium coelestium docet in primis hoc interesse inter stellas et sydera quod stellae quidem nomine singulariter proferuntur erraticae  et caeterae quae non admixte aliis solae feruntur sydera vero appellat quae in aliquod signum stellarum plurium compositione formantur ut aries taurus et andromeda et quaecumque variarum genera formarum in coelum recepta creduntur postea per singula discurrens quae in universo coelo conspitiuntur uti sunt planetae ac circi spheraeque coelestes singulorum docet ordinem motus et naturam denique ac proprietates inter quae notat lunam ob id non habere lucem propriam sed mutuatam a sole quia sola inter stellas sub sole sita est stellas autem reliquas ob id lumen habere proprium quia in purissimo aethere supra solem positae sunt post declarata autem ea quae ad celestium corporum naturam pertinent de musica eorumdem modulatione secundi libri commentarios auspicatur docens quomodo musici quidam soni de spherarum celestium concursione procedunt quod primum omnium graiae gentis hominum animadvertisse notat Pythagoramquo quidem praemisso ea omnia perstringit quae ad musicae tam coelestis quam humanae armoniam et simphoniarum ac modulaminis rationem pertinent docens et cantus utilitatem ac praefulgentem in eo coelestis numinis dignitatem musicam autem coelestem propterea ait a nobis non audiri quia maior est eius sonus quam ut humanarum aurium recipiatur angustiis post absolutam deinde musicae rationis contemplationem docet quantum ab unoquoque distet planetarum terra qualiterque in quinque dividatur zonas sive cingulos ubi mathematica demonstratione oculis subiicit quotta pars terrae sit habitabilis et quota inhabitabilis docet praeterea quibus rationibus suadeatur mundum fuisse ab aeterno et quae videantur huic asserctioni repugnare ubi de multiplici anno et mense deque motu stellarum fixarum quem incompraehensibilem esse ostendit pluscula scitu digna suggerit postremo de animae immortalitate ac motu plurima philosophice digerens animam quidem probat esse immortalem atque de eius motu controversiam inducit inter platonicos et aristotelicos astruente scilicet Aristotelem animam non moveri ac nihil in universum moveri ex se et si quid hoc facere possit illud tamen non esse animam platonicis vero dicentibus moveri posse aliquid ex se et illud esse animam ubi platonicorum sectae â€  adherere videtur iam vero ipsum attingens commentariorum calcem docet veluti epilogo qualiter omne genus philosophiae Tullius in hoc somnio comprehenderit quo notato receptui canit scripsit autem Macrobius praeter hos commentarios septem libros saturnalium in quibus facile addubites curiosior ne sit antiquitatum indagator atque earumdem commentarius an philosophus adeo utriusque personam scribendo representat hoc sumpto totius ferme operis argumento apud vectium praetextatum nobilitatis romanae proceres plurimi congregati liberali colloquio tempus deputarunt conviviaque mutua sibi communitate praebentes meliorem diei partem seriis disputationibus occuparunt coenae vero tempore conviviales sermones agitarunt ita ut nullum diei tempus docte aliquid vel lepide proferendi vacum relinquentes iucundiora conviviis seria vero reliquis diei horis impartiti sint ut autem singula inter eos discussa Macrobius referret facilius Decium de Posthumiano qui nam ille sermo aut inter quos fuisset scistitantem fecit qui ordinem atque dicendi originem inprimis docet deinde de die ac vario modo distinguendi diem ac noctem deque diverso apud diversas gentes diei principio et de modis illis vetustis loquendi die pristini die quarte die quarto plurima grammaticis non iniucunda scitu suggerit post quae docet originem praetextae et huius nominis praetextatus et quare bulla in modum cordis puerorum pectori adnectebatur demum fusiori lectione docet saturnaliorum originem et ea quae in saturnalibus quae Ianum instituisse ait Saturno in gratiam messis atque agriculturae ab eo propalatae fieri solita erant post quae historiam recensens Atronii cuiusdam de servo punico in quem Atronius anno post romam conditam quadringentesimo quarto insigne crudelitatis supplicium exercuit coniunctim de ingenio servorum et de eorumdem atque ancillarum fidelitate praeterea commemorat exempla cui lectioni proxime accedit anni divisio per Numam Ponpilium facta et ordo quo antiquitus processerit annus simul cum non minum singulorum mensium ratione ubi de intercalatione de nundinarum primo institutore deque nonarum et iduum ac kalendarum ratione et de divisione dierum infestos profestos et intercisos deque plurimarum aliarum dici appellationum ratione permulta scitu dignissima suggerit post quae unicum probans esse deum licet plures nominentur propter offitia de diis quos antiquitas celebrabat deque eorumdem nominum ratione multa depromit et hec quidem omnia in primo libro in secundo vero nihil docet praeter facetas allusiones atque dicteria quibus romanorum plurimi alii in alios invecti sunt in tertio vero libro tractat de ritu et usu sacrificiorum docetque verborum ad sacra pertinentium proprietatem quid scilicet sacrumquid sanctum quid religiosum quidve profanum et quid delubrum quid dii penates prosert deinde varia exquisitu luxus in victu ac dapibus exempla et plurima de conviviorum ratione ubi de variis generibus nucuumpirorum ficuumet olearum atque uvarum pluscula ex philosophiae archanis deprompta habes post quae in quarto libro quae sit oratio pathetica et quid tali oratione in arte rhetorica praecipiatur quam aut ad indignationem aut ad misericordiam dirigi debere notat quorum alteri accusatori alterum vero genus reo necessarium est deinde edisserit de habitu pathos ad quod movendum hos citat in rethorica locos a misericordia a bonitate a fortuna a debilitate a loco a loco sacro a tempore a causa a modo et materia ab exemplo a parabola ab imagine a minori a maiore a loco praeter spem a similitudine a dubitatione ab attestatione per hyperbolem per exclamationem per silentium ex repetione et per obiurgationem post hec in quinto libro docet quot sint dicendi genera ubi in copioso Ciceronemin brevi Salustiumin sicco Frontonemin florido ac pingui Plinium Secundum effloruisse notat stilos adhaec dicendi duos dispari moralitate diversos assignat alterum maturum et gravem qualis Crasso assignatur alterum huic contrarium ardentem erectum et infensum quali usus est Antonius quorum utrumque apud Vergilium inveniri exemplis ostendit ubi coniunctim multis laudibus vergilianam poesim attollit annotatque coniunctim quicquid ab antiquis scriptoribus tam graecis quam latinis Maro traxerit seu mutatus fuerit et hunc quidem sermonem seu exemplorum citationem ad finem usque sexti libri protendit post quae in septimi libri initio docet quid sit discerniculum inter scoma et lidoriam quod huiusmodi fere dicit quia ledoria aperta est ex probatio scoma vero figurata deinde in residuo huius septimi saturnalium libri nihil suggerit praeter varia probleumata seu mavis ad naturalem philosophiam spectantes quaestiunculas de diversis corporis affectionibus ac de nonnullis aliis quae conviviis auditu non minus fuerint iucunda quam utilia de quibus ob id nolui spetiatius disserere me reliquum libri transcribendum mihi esset quare de saturnaliorum commentariis loqui iam nunc desisto
