1526
Titus Carus Lucretius natione quantum ex scriptoribus colligere valeo romanus posteritatem sex de rerum natura heroico pectine scriptis libris donavit plures siquidem a versore operum lucretianorum Marco Tullio traditi non reperiuntur in quibus mirum est quam claro atque digesto scribendi genere naturae archana ac grecorum philosophorum opiniones pandat alias eliminando alias sectando quo quidem in opere antequam intentionem Lucretii spetiatius explicem claros et non tam advertendos pro ornatu quam pro historia rerum naturalium sunt enim in eis plereque inusitatiores et absolete dictiones est et multa carminis licentia quod et ipse ingenue profitens causam his versibus explicat nec me animi fallit graiorum obscura reperta difficile illustrare latinis versibus esse multa novis versibus presertim cum sit agendum propter egestatem linguae et rerum novitatem hoc premisso attende lector quid ex lucretiano volumine colligo imprimis sectatorem eum esse Epicuri quem ingenti laudum acervo passim in his libris locupletat aemulus est et in nonnullis Empedoclis qui diversus est ab Epicuro quo ad rerum principia nam Empedocles quatuor elementa rerum primordia esse docuit simul cum spero hoc est deo quod apud Themistium primo phisicorum habes idem odium et amorem duo esse credidit inter se capitalia principia cuius in secundo meminit originatius ut ita dixerim Themistius Epicurus vero duo tantum rerum posuit principia corpus scilicet atque inane omne enim aiunt Epicuri quod est aut continet aut continetur corpus autem ex atomis Epicuri et Lucretius aiunt conflari quas minutissimas quasdam partes vocant qui tomon hoc est sectionem non recipiunt unde et atomi dicti sunt horum quidditatem Lucretius investigans ait esse minutiores corpusculis illis que infusis per fenestram solis radiis videmus inane vocat Lucretius cum Epicuro suo spatium in quo sunt atomi ut autem proximius ad epicurorum fantasmata accedamus scito eos ex istis duobus principiis velle procreari ignem aerem aquam et terram et ex his reliqua omnia ut corpus et inane duo elementa sunt simplicia hec vero quattuor composita ex aliis duobus que prestent omnibus aliis rebus originem hinc constat Epicurum opinari non posse quicquam fieri ex eo quod non est cui et Lucretius astipulatur rerum naturalium naturam ita scribere post poeticas invocationes et propositiones exordiens nullam Lucretius cum Epicuro ait inesse qualitatem praeter figuram et magnitudinem ac gravitatem quam ad salvandum atomorum motum super addit quod autem atomi nullam qua litatem aliam recipiant ex eo probat quod qualitas omnis immutatur atomis nihil inmutatis visibiles ponunt atomos sed quomodo videantur aut ignorant aut rationes assignare non valent Epicuri motum atomorum ponunt aequa celeritate per inane ex atomis ad hec conflari cum Epicuro suo autumat Lucretius animam ex atomis inquam levissimis et rotundissimis unde animas corporeas asserit compositas quidem ut in tertio libro diffusius probat ex aere calore et vapore ac quarto quodam quod anonymum seu nominis expers vocat quod inquit est omnium quae sunt tenuissimum atque levissimum et primum in motu atque a quo relique partes motus habent principium hinc etiam animas asserit esse mortales videturque fabulosum hoc putare quod vite presentis poenas anime luant inter que quidem dogmata ut alia multa christiane religioni obvia contemplor tum hoc maxime admiror quod atomos has in sectilia vocent corpuscula ut pote τόμον quod latine sectionem significat non recipientia quomodo imaginantur Epicurus et Lucretius atomos alias aliis esse maiores rotundiores et leviores quom illa sint propria sectionem recipientium corporum cumque magnum et parvum leve et rotundum corporum sunt passiones et corpus quodlibet sectibile sit unde non video qualiter Epicurus et Lucretius tarda omnia constare dicant ex atomis maioribus et minus rotundis celeriora vero ex minutioribus atque rotundioribus sed hoc citra munus accipe nunc ut seriem librorum habeas dicam que spetiatim in unoquoque tractantur in primo totus circa iam dicta versatur probat scilicet duo esse simplicia pririncipia corpus et inane et atomos concurrere ad generationem confutatque opiniones antiquorum de principiis disserentium invocationem exorditur a Venere quam veluti rerum omnium creatricem et ferina aquatica terrestria et aeria necnon hominum atque deorum animos demulcentem celebrat deinde Epicurum attollit veluti primum rerum naturalium indagatione celebrat et Memnium quemdam cui libros suos dedicavit Dixeram in aliquibus eum cum Empedocle convenire et in pluribus discrepare hoc accipe quo ad elementorum mixtionem ex illis enim cum Empedocle cuncta alia a principiis constare consentit sed non primarie seu veluti a primis principiis ponit enim elementis priora corpus et inane quod est contra Empedoclem unde simul cum Anaxagora atque Platone et Democrito et Aristotele ac aliis philosophis eum in hoc primo veluti perperam de rerum principiis disserentem confutat in quo quia non plene quequumque ad nature principia pertinent evacuaverat in secundo de principiorum natura et proprietatibus diffusius agit probans principia non suscipere peregrinas impressiones neque habere sensum neque esse colorata agit et de eorundem motu et de deo quietem agente et de motu corporum in universali librum exorditur a pulcherrimis metaphoris quas nescio an clarius an succintius soluta oratione quam ipse coacta exprimam proponit enim in hunc modum suave mari magno turbantibus equora ventis e terra magnum alterius spectare laborem non quia vexari quemquam est iocunda voluptas sed quibus ipse malis careas quia cernere suave est suave etiam belli certamina tueri per campos instructa tua sine parte pericli scilicet nihil ut sequentibus versibus ostendit suavius aut dulcius quam aliorum in philosophicis disciplinis deprehendere et ex alta veritatis specula contemplari ac pessundari in tertio libro de anime natura et potentiis edisserit Epicurum qui quid de anima senserit iam diximus imitando unde in principio miro iterum laudum preconio Epicurum adornat sic enim eum in ipso exordio affatur e tenebris tantis tam clarum attollere lumen qui primus potuisti inlustrans commoda vitae te sequor o graiae gentis decus inque tuis nunc fixa pedum textus perperam habet ficta pono pressis vestigia signis contendit autem multis rationibus in hoc libro animam esse corpoream et temporaneam atque mortalem de corporeitate seu modo constitutionis iam diximus cum turmatim epicurea dogmata huic epitomae adscripsimus mortalitatem autem tum aliis tum his precipue argumentis probat quod homo moribundus paulatim particulariterque intermoritur quod inquit fidem facit animam mori per partes quod immortali nature repugnat que cum tota non moriatur minime per partes intermoritur in qua ratione non respexit moriente hominis parte mori quidem anime in ea parte virtutes seu desinere illic esse ast animam ob id neutiquam intermori que impartibilis est alio utitur argumento quod conquiri videtur anima discedens que gauderet si esset immortalis quod vestem deponeret et extraheretur a corpore tamquam carcere suo et ergastulo cui rationi facile eciam esset philosopho cuique occurrere queri scilicet admittendo animam non quidem sui corruptelam veritatem verum quia nexum sensibilem relinquit cuius vegetationis ipsa cum corpori adesset causa fuit dolet igitur non secus ac omnis causa effectum suum mori dolet aliis anime mortalitatem rationibus probare contendit scilicet omnes facile nedum a christicola cui opposite secte fide astringitur sed a quovis semidoctulo philosopho dilui possunt unum autem circa hec non impie contemnit Pythagore scilicet opinionem qui asserebat animas de corporibus in corpora alia migrare quod palingenesiam et metempsycosim hoc est regenerationem et transanimationem pythagorici vocant quam quidem transmigrationem ob id verissimilem esse negat quia ex ea sequeretur animalia dotes suas ingenitas non habere ab invicem segregatas sed si inmortalis inquit foret et mutare soleret corpora permixtis animantes moribus essent post longam contentionem qua animae mortalitatem astruere nititur in quarto libro agit de simulachris nubibus somnis de amore et re venerea ubi spetiatim notanda colligo plurima admodum erudita neque uti alia que de anima digesserat insulsa de sensuum natura atque operationibus presertim de vi et virtute visiva deque vocis natura quantum autem ad somnia attinet eorumdem simul cum eorum que in somniis accidunt causas docet de amore vero agens docet eius universale in hominibus imperium ingerit et amoris delitias lasciviuscule quidem et eiusdem incommoda ubi multa de coitus ratione et de iis lasciviis que in eo fieri solent inculcat docet et permixtim quis coitus sit aptus ac conveniens generationi et quis scortilla potius quam coniuges deces explicat ad hec sterilitatis et foecunditatis causas et summopere semper honestatem in re venerea ac in eadem mediocritatem attollit in quinto deinde libro contendit res huma nas dei providentia non regi et quod mundus sit mortalis et corruptioni obnoxius agit et de motu superiorum corporum et in principio Herculis aerumnas describit in hoc libro spetiatim notandum haurio planetas non esse maiores quam oculis nostris apparent et id quidem contra omnem philosophorum scholam docet et hic qualis fuerit primi seculi rudis illa aetas qua homines non aeque erant atque nunc sunt in avaritiam propensi neque tantum in victu cultu ac aliis plerisque superfluis excessivi quod et in sexto libro manifestat quem ab Athenarum laudibus exordiens quia primi Atheniensis fruges disseminarunt cum antea glaudibus vescerentur homines quoque primum ab Atheniensibus leges ad componendos mores date sint non sine detestatione interim hominum insatiabilem cupiditatem describit docet et in hoc libro metereologicarum impressionum et terremotus ac omnium fere eorum que in aere ac nubibus sunt generationis causam quod quidem huius libri est summarum quare tam de eo quam de reliquis sat me dixisse ducens receptui cano
