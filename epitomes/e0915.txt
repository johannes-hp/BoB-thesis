915
Habet poeseos supellex comediam quamdam elegeiaco pede scriptam que Pamphileos inscribitur de cuius auctore contentionem reperio ab eius commentario qui non credens eam Ovidii fuisse certe Ovidii cuiusdam sectatoris extitisse autumat ob preceptorum que de amore tradit cum ovidianis preceptis conformitatem quis igitur extiterit aliorum sententie delato huius est principii vulneror et clausum porto sub pectore vulnus habetque Pamphili cuiusdam Galateam deperientis amores qui hoc fere tenore ab eo discribuntur Pamphilus de ardore sui amoris conquestus a Venere documenta pro remedio accipit quibus audentior factus Galateam alloquitur que ut est foeminarum primo aggressu severitas petitis annuere recusat quod quidem Pamphilo causa est vetule cuiusdam auxilium implorandi que dum lene officio fungitur ut plus a correpto adulescente pecuniarum emungat delationis causas nectit ast tandem favore ei liberalius prestito Pamphilum simul et Galateam domi sub utriusque consensu et pacto recipit auctorque efficitur optato potiundi fine quem foedere coniugali tamdem Pamphilus assequitur quequidem dum a comedie huius auctore familiari versu describuntur interim amoris in adolescentes imperium amantiumque passiones ac incommoda nec non lenarum versutie non avare ab eo docentur
