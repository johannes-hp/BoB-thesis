1414
Poggius florentinus vir non dilute inter literatos fame inter alia quae in rei literarie augmentum edidit opuscula scripsit quosdam diverse farine libellos epithomatis facie vel eo maxime non indignos quod variam habeant rerum auditu non iniucundarum lectionem sunt enim inter eos convivales quaedam historie seu potius disceptationes non parum oblectamenti ac eruditionis habentes quarum prima est de avaricia vincat ne scilicet enormitate et detestatione luxuriam an hec illampro cuius quidem decisione inductis quibusdem disceptatoribus quorum nominatim meminisse parum interest suggestisque primum nonnullis quae vulgo ab omnibus in avaritie detestationem afferunturavarum eorum qui disceptant primus ab aeris aviditate dictum esse premonet id nominis inditum esse hominibus asserens cum nondum esset ullus usus vel auree vel argentee monete deinceps vero auri et argenti ac opum cupidos sic vocatos quod monete quibus omnia secundum mensuram capta equipollent cupidi essent obiter interim adiiciens argentee monete usum bigarum ac quadrigarum nota incepisse anno urbis condite quingentesimo octuagesimo quinto auream vero anno post hunc secundo supra sexagesimum qua autem hec primum nota fuerit insignita non explicat primam tamen quae erea fuit pecudis imaginem habuisse dicit ac inde dictam esse pecuniamtum disceptationem servis aggrediens varias enarrat tum animi tum corporis anxietates quibus hominem avaritia subiicit exemplis quamplurimis et rarionibus nonnullis ostendens avarum nulli utilem sibi autem esse pernitiosissimumcui post multa in avaritie detestationem suggesta disceptantium unus respondens avaritiam apparentibus quibusdam rationibus sic attollit ut virtutis cuiusdem aut saltem necessarii studii lineamento eam fucare videatur nihil tamen in hac de qua loquimur disceptione affertur quod eruditis animis avaricie studium non dissuadeat secunda autem convivali quaestione petito uter alteri gratias debeat pro convivio inpenso is ne qui vocatus est ad convivium an qui vocarit presuppositoque inprimis convivia ea potissimum de eam institui ut humanitatis officio charitate ac benevolentia ductus fortunarum quisque suarum partem in liberales usus destribuat eo declinare videtur quaestioni respondentis ut ab eo qui accersit potius quam ab accersitis gratie sint dande quod accersens principii atque medii effectus ponat accersiti finem ut pote convivium perficientes post hanc vero quaestionem inter duos diverse professionis doctores alterum scilicet medicine alterum vero iuris cesarei mota quaestione utra professionum alteri esset preferenda medicus ita partes suas tuetur ut inreperitum rationibus vincere videaturuterque tamen licet medicus verbo suis tam egregie professionem suam commendat ut quaestio indecisa a iudicibus remaneat cui adiuncta est quarta de lingua latina ea ne scilicet pristi romani vulgo ab infantia utebantur an alia erat doctorum virorum alia plebis oratio ad quam Poggius ipse responsurus primum Leonardi aretini asserta in epistola quadam ad Flavium forviensem refellit quibus probare nitebatur aliam popularem aliam eruditorum virorum fuisse fuisse locutionem apud priscos romanos tum variis hinc inde adductis testimoniis communem ostendit et vulgo et eruditis fuisse latinum ydioma licet alios aliis ornatus locutos fuisse concedat quo uno non multum a Leonardo dissentire tandem videturalium enim consentit fuisse grammaticum alium vulgariter loquentem quod solum Leonardus contendere videbatur aliter scilicet fuisse locutus eos qui preceptis linguam polierant aliter eos qui vernacule loquebanturedidit autem preter hec Poggius iste orationes tres funebres pro duobus cardinalibus et Nicolao quodam incolo florentino quibus nihil est epithomate dignum nisi quod testari possum haberi in eis formam vel saltem a curioso lectore desumi posse modum laudibus aliquem ob vite ac morum integritatem et preclare gesta efferendumhis autem annexa est quinta ad Nicolaum quintum pontificem oratio in qua dum Nicolai Poggius laudibus variis attollit pontificie dignitatis onera et papatus dignitatem breviter edocet scripsit adhec Poggius iste invectivas quasdamunam in Foelicem quemdam antipapam per basiliense concilium ad pontificia dignitatem evectumin qua dum plurima contra Foelicem evomit convitia cumque scismaticos late persequitur basiliense concilium non modo non approbandum sed veluti scelerum sentinam ac damnatam synagogam ex qua nihil boni nihil honesti nihilque religioni consonum prodiit spernendum esse contendit favore ne et proprii emolumenti causa ut romanorum aulicorum mos est an recto zelo incertum licet illud probabilius estimarimin aliis autem invectivis viros duos haud male de lingua latina meritos Franciscum scilicet Philelphum et Laurentium Vallam tot insectatur maledictionibus totque ac tam amarulentis afficit convitiis ut tacuisse ea ob enormitatem quam ob dictorum suorum relationem explicuisse satius duxerim utrumque enim adulescentorum amore flagrantes et turpiter eos abusos fuisse asserit cui quidem crimini licet ad malitiam nihil addi possit invidie tamen adhec et iactantie et plurimorum quae enarrare prolixum esset criminum eos incusat tam impetuosi calami et effrenate lingue causam vix ullam afferens nisi quod ei ineptiam et barbariem ac perfricatam frontem impinxerant ut coniicere valeo aut quod quaestui fere eidem cui et ipse inhiantes eos odio prosecutus sit his autem invechicis adiecta sunt quaedam familiares epistole quarum argumentum est quod rerum que sibi occurrerant amicos certiores reddit quibus appendices fecit descriptiones alteram de ruina urbis romane qua destructa Rome edificia enarrat alteram de moribus germanorum in balneis quae dum ob nimiam licentiam et muliercularum accursum atque permixtionem in eisdem delitiose depingit nonnumquam vero non nihil detrahere videturextat preter hec omnia liber quidam suus facetiarum titulo in lucem delatus in quo fabellas quamplurimas in familiaribus colloquiis recitari solitas multo persepe respersas sale et varias ad diversa colloquia applicabiles facetias recensens aulicum plane et haud quaquam in urbanum ingenium testatus est
