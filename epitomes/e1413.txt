1413
Thomas Bravardinus inter mathematice discipline perscrutatores non ignobilis fame preter alia quae in mathematicis scripsit compendium quoddam geometrie posteritati reliquit ex libris elementorum Euclidis et Boetii ac Campani ut titulo innuitur collectum quo in 4 dissecto tractatus in primo de principiis ac primariis geometrie rudimentis disserit terminorum mathematicorum adsignans definitiones necnon petitiones ac communes animi conceptiones quae propositiones quedam sunt a mathematicis non probande sed lumine suo cuilibet citra tergiversationem clave demonstrat et in eadem conclusiones quasdam geometricas et linearum ac figurarum egredientium angulorum passiones in secundo autem tractatu de figurarum planarum ut sunt trianguli quadranguli et circuli passionibus vulgatiora quaeque prodit tum in tertio tractatu proportionum et proportionalitatum communes regulas proportionisque species ac communes de proportionibus mathematicorum assertiones docet in quarto deinde et postremo tractatulo figurarum solidarum sive corporum communes passiones et quae de eis a geometra vulgatius consyderantur mathematicis demonstrationibus et assertionibus edocens compendio suo geometrie finem prescribit
