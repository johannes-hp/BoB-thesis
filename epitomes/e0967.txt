967
Hugo de Sancto Victore vir in militia literaria decentioribus insigniis decoratus quam quibus fucum adhibere debeam inter alia que scripsit expositionem quamdam posteritati reliquit super regulam divi Augustini in qua licet non adeo extiterit ac nonnulli copiosus nihil tamen omisit eius intellectui suggerens quod non liberalissime deprompserit questiunculas et dubiola cavillis exposita omnino oblitus quod fortasse visum sibi sit plus religiosis consultum in si preter ambages ac digressiones nudam eis regule intelligentiam ministret quam si argumentis altercationi locum concedat
