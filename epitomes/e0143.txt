143 185
Albertus Chrantz quondam ecclesie beate Marie hanburgensis decanus vir scientia et vite sanctimonia clarus vandalorum chronicam 14 congessit libris quos cum e pluribus germanorum unam fuisse gentem ostendat multas tamen subegisse regiones plurimasque vastavisse provincias variaque exercuisse bella demonstrat inter que plurima cognitu digna ad totius germanie historiam pertinentia inserta videre licet presertim ad saxones Rusianos Polonos Bohemos nec non ad dalmatas sclavos et Burgundiones simul et non nichil de eorum progressu in gallias atque hispanias licet transcursive de omnibus predictis fiat mentio quantum ad proprium eius institutum pertinere sibi visum est silicet ad commemorandam antiquitatem magnitudinem bella et acta sue gentis videlicet vandalorum hoc est ad littus germanici maris olim habitantium silicet a lubica inferioris germanie ac totius maritime saxonie florentissima civitate versus orientem per varias urbes maritimas discurrendo
