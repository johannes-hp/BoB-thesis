448
Petrus Subertus provincie tholosane apud Gallias antistes librum edidit de cultu vineae domini qui ad annum secundum supra millesimum et quingentesimum studio et industria Ioannis cuiusdam Cappuys censoria virgula notatus lucem induit estque non modo episcopis verum singulis qui aliis presunt sacerdotibus tam utilis quam necessarius illi enim quid incumbat in ecclesie visitatione et quid corrigendum innovandumve sit aut constituendum a usitante et huius que sint partes in commisso sibi grege inserviendo ac gubernando late admodum docet nihil enim est quod ecclesiae cultum ac ornatum concernat ab eo pretermissum fidei enim cristiane vera fundamenta et que in universum credenda sint a cristiano et baptismi effectus ac modum conferendi cum multis aliis ad ipsum spectantibus confirmationis item sacramentalis formam materiam et efficatiam necnon confessionis necessitatem et qualiter facienda sit et eucharistie dignitatem ac errores varios qui circa eius sumptionem accidere possunt quasi precipuorum sacramentorum primaria instituta luculenter admodum docet et circa hec boemorum simul et grecorum falsas de eucharistia opiniones breviter confutat nec illos solum rerehendit sed cuiuscunque status alios quoslibet qui vineam domini ut vulpecule corredunt castigandi modum perspicuum ac ex legibus prefixam relinquit et licet ut est summas et huiusmodi pareneses scribentium consuetudo non unam semper sed nunc illam nunc istam quantumvis differentem materiam prosequatur multa tamen confuso suo chao brevibus adhortationibus explicat inter quae ut preter consequentem ordinem ea etiam mihi referre liceat est modus quo sortes et magice superstitiones exirpande sint usura item in quibus committatur et unde precedat et excommunicatorum pericula et damna simul cum speciebus excommunicationis docet et ecclesiastica libertas quanta et quae sit poena eam violantium quare preterea et quibus solvende sint decime qualiter festa observanda qualiter scandalosi corripiendi simul et blasphemii et quo remedio blasphemia compescatur et quis honor sit exhibendus parentibus ac quomodo in parentes filiis maledicentes sit animadvertendum ex iure canonico et sacris litteris aperte dedicat missa ad hec qualiter sit audienda et quae oblationes in ea facunde testamentum qualiter adimplendum detractionis enormitans venditorum fraudes et concubinarii et sacerdotum ac religiosorum et monialium abusus qualiter sint corrigendi diffuse exequitur filios preterea opprimentes id quod industria nunnunquam alias vero negligencia accidere solet et periurii ac in iuramento falso reprehensi necnon et ludi illiciti qualiter puniendi sint erudite explicat enarrat et poenitentiales canones et episcopo reservatos casus virtutum item et vitiorum repugnantiam sermonum fructus ac utilitatem et sacre scripture lectio quantum prosit pauperumque alimonia et hospitalitas quibus precipue incumbat breviter ostendit poenitentiam preterea et pacem patientiam et charitatem et religiosorum statum atque vota summopere commendat ieiunia ad hec quanto obligent ac qualiter sit observanda et ministratus ac gubernatores aliorum tam prophani quam sacerdotes qua doctrina et prudentia aliis prestare deceat et pauperum oppresores qualiter sint castigandi lento calamo prosequitur enarrat et beatitatis aeternae fructus † et occasione sumpta a vineae domini precipuis cultoribus Cristi discipulos docetque poenarum infernalium acerbitatem et indulgentiarum ac orationis fructus ac efficatiam suffragia item defunctorum ad quid prosint aliaque multa quae promiscue de vinee custodibus et cultoribus ingerit ex sacrarum litterarum scriniis deprompta luculenter admodum suggerit quibus summatim ac ordine digestiori selectis non parvam quisquis voluerit ad vite emendationem † acceperit
