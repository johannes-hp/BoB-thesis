895
Chronicon quoddam haud curte supellectilis ad annum 15 supra sesquimillesimum posteritatis vindicibus typis opera Ioannis Foenisece germani excusum est quod attribuitur abbati cuiddam nominis hactenus mihi incerti urspergensis monasterii premonstracensis ordinis quod est medio fere itinere inter Ulmam atque Augustam Vindelicorum in Germania habetur autem in eo mundi totius historia a tempore Nini assyriorum regis ad dies usque Friderici secundi imperatoris per quam regum regno rumque intercepti inter utrumque eorum temporis successiones et rerum memorabilium testimonia nec non gesta quecumque preclara aut facinorosa principum ducum et hominum quorumcumque qui posteritatis memoria dignum quippiam gesserunt sive ii ecclesiastici fuerint sive prophani fideliter temporum suppositione nusquam oblita recensentur que sigillatim hic referre ob eamdem recuso rationem quam iam aliquoties in similibus libris allegavi quod scilicet historiographi et libri transcriptoris munere id faciens plusquam epitomatum aggre gatoris officio fungi viderer hoc igitur solum pro huius argumenti clave adiecerim quod stilo scriptum est id de quo loquimur chronicon sane non pedestri sed quem vel oratoriis flosculis quantum historiographo licet respersum esse nemo eat inficias
