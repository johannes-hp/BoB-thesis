259 99
Christianus Druthmarus grammaticus utraque lingua silicet greca atque latina mediocriter eruditus annos ante septingentos in Mathei evangelio interpretando eam adhibuit operam ut non solum theologi partes verum ut grammatici nomen vere sibi competere iudicemus omnem fere grammaticalem textus hesitationem elucidavit significata et proprietates ac derivationem uniuscuiusque dictionis minus apud communes scolasticos usitate deducendo ad greca exemplaria nonnunquam lectorem remittendo easdemque grecas voces dilucide explanando unde fit ut stilo satis plano atque aperto usus fuerit cuius verba sunt stultiloquium est in expositione alicuius libri ita loqui ut necessarium sit expositorem ipsius expositoris querere nec ideo credas totum circa litteralem contexturam intentum etenim non modo tropis et coloribus verum etiam poetarum versibus historiis fabulis antiquitatibus eandemmet expositionem respergit confesores quandoque plebem seducentes arguit hereses iudicat mysticos sensus ac pias exortationes quandoque tamen raro inserit ac evangelistas in cortice nonnunquam disidentes conciliat atque concordat ceterum id sibi in comune cure fuit ut historicum seu litteralem sensum ac rerum seriem aperiret cum ut prefertur ad reliquos scripture sensus raro et incidentaliter sese vertat scripsit preterea nonnullas annotationes in Lucam et Ioannem quibus falso ab impressoribus epithomata super Lucam et Ioannem nomen inditum fuit cum penitus huiuscemodi denominationem illarum aborreat series sunt enim expositiuncule seu ennotationes quam inter legendum marginibus viri docti afigere consueverunt saltuatim tamen absque hoc quod earum cohereat contextus ideoque veluti glosemata interlinealia ipsi textui veniunt perinserenda non autem in communem usum de per se propalanda licet eis quibus memorie insint evangelia non mediocri emolumento esse possint super Lucam incipit Lucas ipse consurgens super Ioannem autem incipit gratiam pro gratia quequidem principia posuisse iuvit ex eo quod in exordio super Matheum sese adnutum quorumdam zenobitarum obtulit scripturum super Luce et Ioannis evangelia quod an ad plenum exsecutioni demandaverit vel prefatis glosematibus se pollicitis fidem prestitisse crediderit in corpertum habeo
