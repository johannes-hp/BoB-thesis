548
Ioannes Oecolampadius natione germanus ad annum vicesimum primum supra sesquimillesimum excandescente in Germania lutheranorum heresi quae confessionem omnino e medio tollere nitebatur eodem errore ac morbo corruptus paradoxon quoddam angustissimis dilatatum fimbriis invulgavit quo probare nisus est non esse onerosam cristianis confessionem motus ad eam ipsam provintiam suscipiendam non ineptis ut innuit et prudentissimorum et mediocriter institutorum querimoniis quibus confessionis huc usque in ecclesia observate abusum aut gravissimum saltem usum causabantur productis itaque in medium his quae nimio piis conscientiis oneri esse contendit in confessione quam theologiste inquit et conscientiarum tortores ac tyranni instituerunt hanc quasi multo omninum verissimam infert conclusionem seu assertionem confessionem latentium peccatorum presertim cordis non esse ab ecclesia catholica preceptam nisi tanti quis inquit estimet lateranense de eo decretum ut ecclesiam representet quod tamen omnibus preterquam pituitostulis inquit nunc obolet unde pro nihilo id ipsum habens auctoritatibus plurimis quas vulgus theologorum in diversum detorquere sensum assolet eam suam assertionem corroborat deinde confessione in treis discreta speties una qua deo occultiora immo omnia peccata fatemur altera qua deo et ecclesie publica prodimus crimina tertia qua familiariter fratibus detegimus errata eas ipsas speties probat inepte et tyrannice conscientiarum tortores sic enim appellat nostros theologos sub unam commiscuisse quod enim ait singulis debetur id uni sacramentali sue confessioni asscripserunt poetas imitati qui multorum heroum preclare gesta in unum Herculem aut Bacchum congerunt deinde trium illarum specierum confessionis eam que deo fit in tantum ait esse et salutarem et necessariam ut absque ea salus homini non proveniat quam tandem finiens est inquit deo confiteri inopiam et malitiam nostram eandemque non solum in nobis agnoscere sed deo exponere et scienti tanquam absconditam revelare quod ut quis recte ad institutum suum faciat formulam annectit qua sese peccator apud deum purget postquam de ecclesiastica confessione disserens qua ecclesie aut ecclesie profecto culpam detegimus pluribus rationibus eisdemque in verborum cortice non sue menti absonis auricularem illam que in angulis sacerdoti fieri consuevit et precipitur confessionem apud priscos in usu non extitisse probat et nec hodie necessariam esse nec preceptam nisi quatenus publica sunt que commisimus crimina multis argumentis contendit admixtis passim eisdem suis traditiunculis convitiis aut potius mordacibus preceptiunculis quibus theologastros nusquam enim non simili theologos nomine dignatur admonere studet ut palinodiam canant ac onerosa ea et sueta confessione ac poenitentie iniunctione cristianos fatigare cessent et circa hec de pape et episcoporum auctoritate et tyrannica ea suspensione qua sacerdotes privatos seu ut ipsi vocant ob beneficiorum inopiam simplices cogunt ne quid eis suo aut ab eis efficto ait iure reservatum solvere attentent multa stomachanti calamo depromit Lutheri iterum commendans resistentiam qua nundinas et imposturas comminuere studuit indulgentiarum tertia autem post hec paradoxi sui parte de fraterna confessione loquens licet sub precepto eam nullatenus nisi ad sensum supra explicitum cadere sentiat longe tamen ait esse utilissimam quod animi morbos fratri tanquam medico aperientes ingentem eandemque multo quam sine ea communicatione citius aucupamur consolationem hicque de his quae primum et precipue confitenda sunt uti ea quae capitalia seu criminalia dicuntur deque his quibus animum spe fideli in dei misericordiam aspirantem semper ad altiora sustollamus multa verborum mira quadam et quae plurimos facile alliciat dulcedine digerens finem facit
