519
Laurentius Valla vir ille quem de lingua latina quam optime nemini non notum est fuisse meritum dyalecticam quamdam rei literarie dimisit in tres dissectam libellos quibus verius ut aiunt omnibus studuisse videtur ut eos qui Aristotelem iam olim admirati sunt moneat non semper veritatem ac sophos redolere quod in dyalecticis suis libris scriptum reliquit tot enim locis in eum acriter et asperrimis instructus flagelis invectus est ut quasi totum absradi voluerit quod in logica subtiliter sese scriptitasse philosophus non iniuria censere debuerat a predicamentis enim seu cathegoriis auspicatus non Aristotelem modo sed omnes dyalectice scriptores corrodit eis acutissima nasi cuspide decenarii numeri predicamentorum ac senarii transcendentium superfluitatem impingens quod ut non absurde cuiquam fecisse videatur rationibus hinc inde ex grammatica farina desumptis suo sensu probat cathegorias omnes ad substantiam qualitatem et actionem reduci posse transcendentium vero nominum multitudinem hac ratione confutat quod ut unicum in republica impe ratore esse decet ita unum in nominibus transcendens veluti e consequio ponere equum iudicet quamquidem monarchiam de singulis aliquid obloquutus laudem huic dictioni res concedit postquam invectivam impetuosius calamo suo insufflans concreta quae vocant nomina paucis admodum locis apte locari esseque et essentiam ac velle et voluntatem aliaque id genus similia non differre plumbeis item gladiis demostrat hinc grammatico modo indignam disceptationem interserens quod nomina in itas descendentia veluti humanitas ac id genus alia non a substantivis sed adiectivis derivari posse revelat cumque precipuis predicamentorum difficultatibus enodandis insistit substantiam non recte distributam fuisse a Porphyrio ac aliis in corpoream et incorpoream spiritumque debere vocari id quod nomine substantie incorporee logici comprehendunt plenis buccis exclamat circa quae Aristotelem iterum flagellat quod animam in plantis ac iis quae vegetativa preter sensum appellantur dare non erubuerit docens quid suo sensu de anime natura ac potentiis hominumque a brutis differentia deque virtutum effectibus et distributione censendum sit sed nec sic predicamentorum consyderationem claudit quum preterea corporis nomine quid recte complecti possit multaque de eius consyderatione fucatis rationibus edisserit inter quae non inepte celi nature exploratores carpit quod prius quam sensu si modo talis sit post mortem futurus deprehendatur apprehendi posse neget motum ad hec non esse causam caloris id quod Aristoteles dixerat magisque et minus quae recipiant et quae qualitates sensu comprehendi possint ad mentem suam determinat et tandem pro extrema predica mentorum linea adiectiva quae sint incomparabilia quid diffinitio quid descriptio et proprium quidque sit ethymologia brevibus licet mordaculis preceptionibus explicat conversoque e simplicibus ad composita sermone enunciationis species multaque de uniuscuiusque consyderatione docet sic tamen ut nusquam mordendo sit difficilis nam signorum universalium et particularium naturas nega tionisque vim et probatum usum non recte logicorum vulgus explicuisse audacule causatur postque propositionum explicitis oppositionibus probatoque suo more modales propositiones non esse ut communiter assignantur ponendas peryhermenias libros absolvit in reliquis vero argumentationis species locos dyalecticos et sophysticos cumque his dyalectica unde dicatur et syllogismorum item modos diffuse explicat rhetorisque non neglectis partibus exempla quibus et ipse et logicus utitur cum inductionis et enthymematis nasuta declaratione exponit non uti in omnibus gaudet Aristotelem modo sed id quod aliquoties in precedentibus fecerat Ciceronem ac Boetium non ut decuit de eisdem sensisse effutiens et hic peroratione veluti loquacitatis sue conscius venia petita manum e tabula subtrahit
