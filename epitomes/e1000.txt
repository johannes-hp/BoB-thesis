1000
Petrus de Bayro medicus taurinensis ad annum 9 supra sesquimillesimum librum quemdam excudi fecit dictum lixoperita perpetue questionis de nobilitate facultatum in quo mota hac questione utrum ne medicina et philosophia scientie sint nobiliores atque prestantiores utroque iure cesareo scilicet ac pontificio per terminos seu receptas in disputatione voces utriusque facultatis plurima utrimque format argumenta ad utriusque partis assertionem inducendam tandem vero decisionem explicaturus multiplicem medicine acceptionem degustandam proponit deinde habituum quinque quibus animus dicit verum affirmando vel negando scientie scilicet artis prudentie sapientie et intellectus naturam et divisiones cum mem brorum proprietatibus declarat post hec vero de utriusque iuris finitione et distinctione non nullis degustatis pro rato tandem habet philosophiam atque medicinam esse scientias utroque iure nobiliores id quod variis argumentis que prolixum esse et fortassis minus ad rem recitare corroborat quia autem hec questio orta videbatur ut de presidentiis doctorum utriusque facultatis in actibus publicis discerneretur ad calcem varias de hoc multiplicat distinctiones gradu antiquitatis omnes permistim metientes et tandem gradu equalitatis suos iureperitis preferens contentionem absolvit
