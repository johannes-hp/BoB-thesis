1021
Extat in re literaria libellus quidam dictus stella clericorum huius principii quasi stella matutina in quo quisquis eum id quod me latet excudi fecit veluti exemplari typo perstrinxit qualis esse debeat sacerdos ne dignitate et potestate sibi concessa abutatur et licet omnes sacerdotes eodem carbone notet quoad abusus quos per lasciviam voluptates comessationes ac reddituum ecclesiasticorum dilapidationes committunt peculiariter tamen ut in plurimis ad plebanos quos vulgo curatos vocant sese divertit quos quanta sedulitate commisso sibi gregi invigilare debeant ne qui aliis esse teneantur exemplo scandali ansam prebeant latissime instruit interim ad ele mosine cuius fructus breviter recenset et ad suffragiorum effusionem pro animis in purgatorio detentis omnes scilicet precipue sacerdotes admonens postremo autem exemplis quibusdam deducens quam sit periculosum celebrare missam in peccato mortali ostensoque sacramenti eficatiam non impediri per sacerdotem quamtumvis malum si modo id rite administret secundum debitas cerimonias finem facit
