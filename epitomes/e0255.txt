255 95
Eusebius Cesariensis episcopus opus adversus Hieroclis temerariam de Apollonio Tyraneo assertionem greca ac eleganti distrinxit facundia Hierocles enim philosophus Philostrati codicis argumento suffultus Appollonium prefatum Iesu Christo domino nostro non solum opinione conferre verum etiam id litteris comprobare nixus fuerat edito a se volumine Philaletes prenotato quo irritatus piaculo nostre fidei acerrimus propugnator Eusebius breviter in presenti opere ea recitat quae in octo Philostrati libris continentur ea videlicet  quae maiorem inferre admirationem legentibus constat ex quibus aperte docet non vera esse divinitatis seu divini hominis miracula que Appollonio adscribuntur sed prorsus prestigiosa et pro maiore sui parte commentitia et qualia neque a naturali philosopho aliquatenus concedenda aut a vero theologo comprobanda veniant presertim cum adinvicem comparata maxima ex eis comprobetur repugnantia et omnimoda incompatibilitas in quorum evidentissimam comprobationem quasi apendiculo in libri calce de fati et necessitatis materia cui Tyaneus hominum acta subiacere testatur pulchra scitu digna edisserit liberas esse rationalium creaturarum operationes demonstrando
