1910 Ioannis Tortellii orthographia 2929
Ioannes Tortellius patria aretinus sub ea tempora florens quibus Nicolaus quintus ecclesiae monarchiam habuit commentarios grammaticos edidit admodum eruditos ac perinde necessarios de orthographia dictionum e grecis tractarumin quibus primo docuit numerum et figuram atque inventionem literarum omnium tam grecarum quam latinarum deinde tractat de accidentibus literarum docens unicuiusque literae vim atque potestatem modumque quo cum alia in syllabam coit post quae ex intimis grammaticae sensis edoctum habes quas unaquaeque consonans syllabas terminare valeat ac quas non docet et coniunctim quas dyphtongos ex graecis traduximus et quae sit earum natura postremo antequam ad dictionarium procedat generalia quaedam tradit orthographiae praecepta docetque quomodo praepositiones graecae apud nostros transcribuntur compositionemque ingrediuntur quibus omnibus praemissis alphabetica serie lexicon suum contexit in quo praeter dictionum graecarum significatus atque derivationem docet veram unicuiusque dictionis orthographiam multa passim enodans quae alias difficilima videri potuissent
