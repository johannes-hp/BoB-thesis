182 
Antonius de Butiro bononiensis de confessione libellum quendam edidit   speculum confessionis nuncupatum in quo  multa circa confessionis faciende et absolutionis iniungende modum edisserit primum docens confessarios qualiter interrogationes faciende sunt circa decem ecclesie precepta et septem criminalia peccata instruit eciam eos de voti et iuramenti speciebus item  qualiter vitande sunt sortes atque divinationes qualiter festa celebranda quando ieiunandum et qualiter mortui sepeliendi instruit preterea de sacrilegio de decimis quomodo et cui ac qualiter solvende de oblationibus cuidande de homicidio de duello de raptoribus ac incendiariis eorumque penis item de bello quando iustum quando iniustum de emptoribus rapinarum quo scilicet casu peccant et quo nonet qualiter contra eos procedendum sit deque eorum ac raptorum heredibus nec non de fructo ac forma restitutionis tam in vita quam in morte  de usura et eiusque speciebus quedam notatu digna proponit item de elemosina ex quibus et a quibus fieri potest de sacramentis et iteratione eorundem de consecratione ecclesie et reconciliacione eiusdem simul et de ordine celebrandi ac perplexitate que accidit nonnunquam celebranti item de excomunicationem aut participantis excomunicato deque interdicto quid  scilicet incumbat ecclesie ex officio interdicti tempore  item de poenitentia de contritione de satisfatione de presbitero fornicatore nec non de operibus bonis in peccato mortali ad quid valeant  postremo autem de prepostera luxuria deque casibus in quibus non debet contrahi matrimonium presertim de gradibus consanguinitatis nonnulla disserens ultimam speculo manum imponit
