1891 Euclidis Megarensis 14 libri elementorum phaenomena specularia perspectiva et liber datorum 3769
Euclides Megarensis Socratis discipulus qui floruit anno conditi orbis octavo supra quartum millessimum ac nonigentesimum tantae olim auctoritatis ut megaricam sectam nominis sui celebritate instituerit tales ac tantae utilitatis elucubrationes posteris reliquit ut omnis fere mathematice eruditionis facultas accepta ei referatur inter quas elementorum geometricorum quatuordecim extant libri quos ob id elementorum titulo insignivit quia in eis tractata ad omnem matheseos scientiam veluti praecognitiones quaedam requiruntur in eis enim primo docet quid punctus quid linea quidve superfities ex quorum vicissitudinario fluxu corpus sive magnitudo resultat et quia a superfitie nomen figure derivatur praeter superficiem namque figura non constituitur coniunctim figurarum omnium quas methematicus considerat finitiones docuit quibus postulata et communes animi conceptiones quas alii dignitates vocant adscripsit deinde ad mathematica theoremata atque problemata et propositiones accedens figurarum omnium et magnitudinum ac numerorum passiones quatenus a geometra demonstrabiles sint in quatuordecim libris demonstrat ubi ne expers forte matheseos titubes sub numerorum passionibus comprehende proportionum ac proportionalitatum naturam atque proprietates et sub nomine figure triangulos circulos quadrata et qua de angulares et omnes alias multilateras figuras intellige harum enim omnium simul et corporum solidorum passiones in his elementorum libris explicat quorum quatuordecimum qui de dodecacedri icosacedri passionibus agit nolim te ignorare deputatum Euclidi volumen appellari quasi in dubium vertatur eius ne sit an alterius cuiuscumque tamen sit iam dixi de quorum corporum passionibus in eo agat cui hoc addo quod non a Theone uti reliqui sed ab Hypsicle quodam alexandrino mathematicarum demonstrationum comentariis illustratus est scripsit autem Euclides praeter iam dicta librum quemdam phaenomenorum quod latine apparentium sonat quiquidem liber astrologiae disciplinam sibi vendicare volentibus admodum est utilis ac scitu necessarius in eo enim docet zodiaci signorum ortum et occasum mathematicae ratione investigare edidit et opusculum quoddam specularia inscriptum in quo deprompsit mirabiles speculorum proprietates et ea omnia quae in speculis tam planis quam concavis atque convexis circa visum et visibilia accidunt a quibus non longe diversa tradidit in altero opusculo cui perspective titulus in eo enim mathematicis assertionibus suggessit quidquid apud philosophos literaturae delicatioris circa visus immutationem at reflexionem radiorum et circa naturam visibilium magni extimatur praeter quae quidem opera extat et eius aliud quod datorum liber inscriptum est in quo de dictis geometricis abunde disseruit data autem vocant geometre quibus eadem atque equalia exhiberi possunt horum autem datorum alia magnitudine alia spetie alia ratione alia positione dari dicuntur quorum quid unumquodque significet et quae qualiter dari possint Euclides in hoc libro declarat qui postremus est eorum qui ad nos devenerunt
