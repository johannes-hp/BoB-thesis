1535 Solomonis cuiusdam trallatio Omar Tiberiadis ex arabigo in latinum
Librum de nativitatibus et alterum de interrogationibus Omar Tyberiadis ex Arabum lingua in latinam nobis convertit Solomon quidam quem non alio quam magistri Solomonis nomine circunlatum invenio idque simul cum auctoris testimonio quo fatetur adiutum sese in ea opera fuisse a filio Abanmet iudeo probo viro idque dixerim prout mea peritia intelligere valui testimonium quod ut est auctor in lingua latina sterilis poterit fortassis quispiam in alium sensum torquere Unde ipsum adscribendum dixi ne de mendatio convertere et simul ut constet quibus ab hinc annis latini eo opere gaudent Conclusio igitur operis est ista perfectus est Omar Tyberiadis cum laude et adiutorio Dei translatus a magistro Solomone de arabico in latinum adiuvante filio Abanmet iudeo probo viro currente anno ab incarnatione Christi 1217 indictione 5 tertio die intrante augusto annis Arabum 613 menses 4 annis 14 ultimo die mensis qui est rabe secundus Hoc testimonium pro trallatoris suffitiat nomine et trallationis tempore De qualitate stili ego dixerim pedestrem esse atque humilem veluti in plusculis arabum libris accidere solet in quibus propter originalis lingue scabrositatem aut fortasse quia raro periti eam adiscunt non tam ad orationis nitorem quam ad doctrinam aspitiendum est ut eam a peregrinis scriptoribus aucupemur
