1072 Pelbarti de Temesbar 4 partes rosarii theologie 525
Pelbartus de Temesbar ordinis Minoritarum et sacre theologie professor natione quantum coniicere valeo ex appendicibus calcographorum Germanus sub annum quingentesimo  supra sesquimillesimum libros sententiarum 4 edidit commentariorum volumina que nomine aurei rosarii theologie in lucem venere nomine profecto si scholasticorum theologorum argutii oblecteris haud plane absono Nam quicquid est scotisticarum argutiarum quicquidve est Thome Aquinatis doctrine circa eos libros invulgatum non quidem in epithoma redegit sed intrepidus dixero locupletius adauxit quam qui collector dici mereatur Id quod vel hoc testimonio probaverim quod ingenuo fateor materiarum quas ex scholastice discipline thesauro exaggerat acerium me non posse in epithomem cogere licet alias voluminum alioqui copiosissimorum argumenta sub formulam digisserim in dubium enim verbo maiorem ne vocaverim disceptatorem philosophum an theologum adeo utriusque partes exequitur sedulo ut tamen sophismatum theologicorum et eciam solide theosophie studiosos argumento utrumque confecto non defraudem sciant in primo 4 prefatorum voluminum innumeros pene comprehendi difficultates de mysterio Trinitatis et personarum eiusdem attributis quas omneis a scotistarum doctrina ne transversum quidem unguem discedens resolvit tot passim theologicos nexus involutissimos enodans ut indigesus eorumdem ordo epithomem recuset In secunda vero parte theologum tum philosophum agens et immensam Dei bonitatem laudare proponens ex perfectionibus et miris naturis rerum totius universi tale conficit encomium ut vel ethicis persuadere possit Dei omnipotentiam bonitatem et superabundantem misericordiam In tertia autem parte Dei amorem et charitatem erga creaturas docere intendens innumera item colligit difficultates theologicas in tertio sententiarum tractati solitas In quarta vero parte quicquid de sacramentorum effectibus materia forma ac utilitate et necessitate eorumque administratione a theologo inquiri potest adeo locupleti calamo perscripsit ut nullam pene vel maximus cavillator excitet questiunculam cuius non ab eo datam repertas resolutionibus sed quia ieiunum mihi visus sum confecisse epithoma sciat candidus lector ad id ea me motum ratione fuisse quod ordine in iis 4 voluminibus procedat alphabetico nomina precipuas difficultates indicantia serie admodum diligenter congesta disponens adeo ut si difficultatis cuiuspiam in re aliquo 4 librorum sententiarum discuti solite resolutionem octo partes nihil sit aliud primum opere qua nomen eam difficultatem inmediatius representans in memoriam reducere sic enim ignorantia tua facillime inspecto volumine liberaberis et desyderium tuum non sine argumentorum et argutiarum theologicarum amplissimo cumulo expleveris
