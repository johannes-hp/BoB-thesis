276
Guillermus Gono exburgensis gallie oppido oriundus ad annum 16 supra sexquimillessimum in alma parrhistiorum academia liberalium artium professor libellum quemdam noticiarum in libros de anima Aristotelis isagogum in lucem misit in quo philosophorum eius universitatis exemplo hanc argumentosis circunductibus notitie diffinitionem venatus notitia est terminus formaliter potentie cognitive representans omnes anime potentias sensuum item organicam ad recipiendas speties dispositionem ac predominantis quem communem appellant sensus vim atque partes diffusse admodum declarat spetierum preterea sensibilium que sunt rerum sensu comprehensarum imagines naturam productionem ac operariam virtutem cum diffinitionibus coloris soni odoris soporis atque tactus que sensuum primaria sunt obiecta luculentissime enucleat de intellectualibus autem formis seu notitiis post sensationum tractationem edisserit et hic de interioribus anime viribus seu potentiis ut fantasia ut memoria utque est teminiscentia nec non de forma intellectuali in intuitivam et abstractivam dissecta plurima congerit quarum illam de rebus intellectis evidentiam hanc vero assenssum debiliorem efficere ait de  modo preterea  quo speties intelligibiles a sensibilibus abstrahuntur deque earum genuina vi atque energia animum soporatum excitandi plurima proponit
