1907 Fasciculus temporum qui incipit generatio et generatio laudabit 3115
Habet res litteraria librum quemdam laudatissimae lectionis ab incerto auctore fasciculi temporum titulo in lucem dimissum cuius hoc est exordium generatio et generatio laudabit opera tuahabetque mundi historiam ab eius initio ad annum usque millesimum ac quadringentesimum et octuagesimum primumin qua sic eius auctor procedit primum quidem totum veteris testamenti tempus quod est quinque millium et centum et sexaginta novem annorumin quinque distingit etates in quarum primis quatuor Isidorum sequitur in libello quoddam de etatum distinctione ei ut ipse refert asscripto in quinta vero propter historiarum diversitatem nunc unum sequitur nunc alium pro ut verius sibi quisque locutus videbatur et in his quidem aetatibus secundum annorum supputationem in quibus res quaeque accidere docet quomodo totius orbis imperia ac dominia fuerint divisa quive fuerint in eis regum ac dominorum succesus et qui virtute sanctimonia aut re aliqua clari per hec tempora viri floruerint utque in verbo singula comprehendamquid quid in universo orbe dignum memoratu gestum est id omne quo anno quo auctore quave occasione et quo eventu factum sit curiosissime hic recenset demum in sexta etate quae a Christo incepit sequitur chronicam Martini ac Vincentii ad ea usque tempora ad quae producta est quae autem postea subsecuta sunt ut plurimorum aliorum et in nonnullis proprie innitens auctoritati ac etiam experientiae quo ad fidelius potest enarrat docens scilicet quis in universo orbe fuerit rerum successus quaeve vicissitudo et qui in quo tempore clari viri floruerint et a quibus ecclesia gubernata sit queque in ea acciderint quaeque inter principes et in totius orbis regionibus gesta sint usque ad annum reconsiliatae divinitatis 1481
