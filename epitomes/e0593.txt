593
Exercitium quoddam in veterem artem sive logicam ex erffordiensi prodiit gymnasio cuius inscriptio emendatione ac eiusdem instauratione Bartholomeo de Usingen viro germano adscribit est autem huius exordii Circa initium veteris artis queritur primo utrum logica sit scientia tractavitque in eo abundem predicabilium et predicamentorum materiam omnesque difficultates quae in libris peryhermenias Aristotelis ventilari sueverunt dicere puto propositionis naturam oppositiones equivalentiam ceteraque id genus accidentia quae vulgo in summulis pertractantur est autem in prefato exercitio processus per questiones et argumenta quibus utrimque militari docetur ad negativam scilicet et affirmativam cuiusque propositionis partem habetque preter hec disputationem prolixiusculam de logica an sit scientia necne cuius affirmativa tandem asserta parte de subiecto logices fit questio quod post adductas hinc inde ratiunculas concludit
