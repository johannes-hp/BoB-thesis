569
Bartholomeus Pincerna de Monte Arduo grece scriptum illud edictum sive donationem Constantini quae Sylvestro pontifici facta fuisse a nonnullis creditur latinitate donavit Iulio secundo romane potestatis claves habente ex quaquidem interpretatione nolo enim censorem me praesta re ex vera ne an supostitia processerit origine elicitur Flavium Constantinum qui primus inter imperatores cristianam fidem amplexatus est cum gravissima lepre turpitudo omni sui corporis parti insiluisset nec a medico ei ullo manus salutifera imponeretur a capitoliis monitum fuisse sacerdotibus ut in capitolio facta cisterna desideratisque puerorum innocentium his quorum sanguis ei immissus sufficeret ad balneum apto fluxui sanitate fruiturum a quorum interitu Constantinus cum matrum lachrimis commotus abstineret eius diei nocturna succedente quiete monitum fuisse a sanctis Petro et Paulo apostolis eadem testatur lectio ut Sylvestrum ea tempestate romane praefectum ecclesie at in monte Sorate qui romane urbi haud procul abest metu Constantini latentem revocaret ut ab eo idolatria exuta fidem susceperet cristianam quibus cum prompta et veluti divinitus illuminata voluntate consensisset remque executioni mandasset pro aliquantula acceptorum beneficiorum relationem factam ait hec interpretatio ut Sylvester et alii successores protope apostoli honorificientiam deinceps haberent imperialem et principatum supra quatuor precipuas sedes Antiochie  Alexandrie  Constantinopoleos et Hyerosolimorum ac super universum occidentale imperimum  Romamque ut quod tunc erat orbis totius sumptuosissimum lateranense possiderent iure non perituro palatium et tandem orbi ut semel dicam universo leges statuerent que omnia Constantinus cum diadematis concessione et omnium denique quibus nunc triumphat romanus antistes privilegiorum confirmatione ad thecas quibus corpora sepeliri curavit apostolorum cum suprafixis ex auro crucibus iuramento stabilivit se numquam revocaturum protestatusque est insuper per dei terribile iudicium se ad eiusdem iuramenti observationem astringi velle singulos sibi in imperiali dignitate successuros hec ea sunt quae interpretatio illa affert de celebri illa donatione
