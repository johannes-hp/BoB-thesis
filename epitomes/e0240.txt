240 80
Georgius Sauromanus in divi Maximiliani imperatori obitum luculentissimam   scripsit orationem qua more veterum parentando de mortui caesaris res gestas longe verissimis iustissimisque laudibus perstrinxit a primis enim pene eius incunabulis auspicatus sigillatim per unamquamque victoriarum quis longe gloriossissimis regnans potitus erat discurrit pericula labores ac spontaneas anxietates enarrans quas ubi reipublice commoditas id exposcere videbatur liberalissimo semper animo subivit nec interim in tanto laudum ex preclare gestis meritarum cumulo domesticas eiusdem Maximiliani virtutes negligit quoniam quanta fuerit vite inocentia cum maiestate quanta in omnibus rebus temperantia cum magnanimitate preditus et quantam denique coluerit cum morum suavitate equitatem breviter at verissime demonstrat adeo ut non oratione nuda in ferias cesaris manibus eum mississe dicas sed hystoriam quasi epitomaticam scripsisse qua res omnis a Maximiliano gestas eiusque mores ac vitam  lucidissime percurrit
