188 26
Venerabilis Beda ecclesiasticam gentis anglorum historiam conscripsit   ex qua ad posteros delata habetur veluti fundamentum  totius britannie  situs nec non divisio simul cum iis rebus quibusquecunque britanie pars maxime abundat deinde prescripta eiusdem oppresione quam primus romanorum Iulius Caesar ei intulit secundus vero  Claudius imperator ac eius mandato Vespasianustractari incipitur in prefata historia quando Cristi fides paulatim in britanniacoli ceperit Lucio britannorum rege ab Eleutherio qui pontificatui romane ecclesie prefuit anno ab incarnatione domini 156 litteras ad hoc impetrante scribit autem Beda fidem a britannis tunc acceptam integram atque inviolatam ab eis observatam fuisse usque ad Diocletiani tempora in quibus Maximiano Herculio occidentales ecclesias decennio ut ait incendiis et innocentum caedibus ac proscriptionibus fatigante tumultuata est sic tamen ut ea persequutione cessante ab iis qui profugi delituerant in desertis ac ab ditis locid restaurata sit atque integra permanserit usque ad heresem Arrii que corrupto orbe et hanc eciam insulam sitam extra orbem sui erroris veneno infecit ita ut quos heresis illa non attigerat quamplures in extirpanda illa  vesania longo tempore occuparentur nec interim ait Bedadivina cessavit in britannos insolentiores factos vindicta quin aquilonalibus gentibus insulam undiquaque devastantibus ac tali grassante pestilencia ut qui superessent vix sepeliendis mortuis sufficerent coacti sunt ad depellendas aquilonalium continuas irruptiones saxonum gentem quae nunc anglorum est e transmarinis partibus in auxilium vocare que dum accersita venisset ac inito statim certamine cum hostibus qui ab aquilone advenerant victoria potita esset sedem habitationis in insulam suscepit ac paulatim receptis aliunde subsidiis exercitus adaugendi cepit anglorum gens indigenis terrori esse immo indigenas expellere iamque effera gens erat cristiana fidei si quae fuerant radices abolitura ac suis victura abusibus ea parte qua Christus antea coli sueverat cum divino instinctu divus Gregorius qui dlxxxii ab incarnatione domini pontificatui prefuit Augustinum quemdam servum dei aliosque monachos eo misit ut barbare genti culturam Cristi predicarent qui licet asperis principiis felici tamen exitu mandato Gregorii satisfecere multos statim in ipso accesu plurimos temporis protractu baptizarunt inter quos anglorum rex Edeilbertus nominatus unus extitit et sic creato in Cantuaria anglorum civitate episcopo Augustino cepit idem fidem Christi undiquaque seminare ecclesiasque regiis sumptibus extruere in quibus auctor vite coleretur qui et cultus est post Augustinum ab anglis usque in hodiernum diem licet particulares postmodum fidei defectus plures acciderint de quibus omnibus simul et de successoribus Augustini item aliis britannie prelatis ac viris religiossis  necnon regibus ac principibus simul et de eorum progressu atque totius insula statu abun de ediserens omnem historiam  ad annum incarnationis dccxxxi qui erat adventus saxonum in britanniam cc ac 85 in quinque libris deducit
