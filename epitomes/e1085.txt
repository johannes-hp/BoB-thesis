1085 Bartholus de Saxo Ferrato de iudiciis 579
Bartholus de Saxo Ferrato legum doctor tractatum quemdam de iuditiis ad iureperitorum usus scripsit In quo summariam quamdam tradidit noticiam consueti in iudiciis observari usus quem sub hoc argumento clausit Primo inquit aditus iudex competens citatur reus offertur libellus Datur terminus ad respondendum libello recusatur iudex opponentur exceptiones per reum Datur terminus ad respondendum Fiunt interrogationes ante litem contestatam satis datur contestatur lis iurantur de calumnia statuitur terminus ad probando de iure vel secundum consuetudinem fiunt positiones et responsiones fiunt eciam interrogationes sive articule super quibus testes debent respondere producuntur testes et probationes producuntur instrumenta datur copia actorum datur terminus ad allegandum causa conmittitur et habere consilium sapientum fertur sententia definitiva appellatur infra tempus mandatur sententia executioni In quibus omnibus quid iudici quid reo quidve actori incumbat succincte declarat Scripsit preterea de renunciationibus beneficiorum in publicis instrumentis tractatulum in quo instruuntur illi qui in publico instrumento se obligant pro sese ipsis aut pro aliis unde sunt inquit a iure introducta aliqua beneficia per que obligans habet iustas defensiones contra illum cui obligavit nisi instrumentis istis beneficiis et huic iuri renunciet specialiter et expresse que igitur sint ista beneficia que vocant et cuius privilegii in breviarum redegit
