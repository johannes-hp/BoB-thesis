1542 Themistii paraphrasis in libros posteriorum physicorum librorum de anima de memoria et reminiscencia de somno et vigilia de insomnis de divinatione per somnum
Themistius Euphrades peripateticus accutissimus diligentissimi paraphrases mumere functus est in libris analyticorum posteriorum Aristotelis ac totius fere naturalis philosophie libris ab Aristotele editis cuius lucubrationem latinis communem fecit Hermolaus Barbarus patritius Venetus cui peculiares plausus discernemus dum prius de Themistii opera dixerimus quam ut avidius quisque attollat dicam in superfitie quidem ex ea fructus colligi possit Quantum igitur attinet ad posteriorum paraphrasim ponam sub compendio precipuas et circa quas totus posteriorum cardo versatur conclusiones quarum prima dum et prenotionum genera ut scilicet res sit sine quod sit et quid sit oportereque antequam sciatur aliquid prenoscere non nihil quod innuit Aristoteles cum dixit omnem doctrinam omnemque disciplinam ex preexistenti fueri cognitionem Colligo preterea conclusionem partim sciri partim ignorari ante conclusionem Sciri ad hec aliquid de novo neque scire nostrum solum esse reminisci contra Platonis Memnonem Sciri autem tunc proprie rem docet cum causam tenere credimus a qua res habet ut sit nec putamus id aliter esse posse atque est Demonstrationem sunt esse syllogismum parientem scientiam cuius propositiones asserit debere esse causas conclusionis et priores potiores proprias et veras ac notiores Plus preterea credi demonstrationis premissis quam conclusioni unde demonstratione non consentit omnia sciri ast vera et necessaria Demonstratione autem circulari nihil posse sciri ostendit Propositione immediata definit esse eam qua nulla est superior et quam nemo demonstratione alia confirmare potest Explicat et circa hec perseitatis modos hoc predicata que per se de aliquo predicatur Universale ad hec dicit esse illud quod de omni et per se et quatenus ipsum est dicitur ubi docet quomodo circa demonstratione universalis error accidere possit Continuando preterea sermonem de demonstratione ostendit modo concedi nisi necessaria et eam ex propriis et non extrariis neque ex communibus constare neque eam esse caducorum eiusque conclusionem esse perpetuam et hic coniuctim de principiis agens Docet quomodo differant principium propriam et ratione quidve utrumque sit et quomodo non possunt demonstratione confirmari in ea saltem scientia cuius sunt principia ubi simul habes eorumdem usum in demonstrationibus et modos quibus precognoscuntur estque his annexa differentia prologuiorum postulatorum et subiectionum que via in demonstrationibus animadvertenda veniunt ubi etiam habes in quibus prologuiis comunicent scientie Notat et circa hec dialecticam et methaphysicam convenire inter se quod prologuiis non eodem modo utuntur quo cetere artes sed confirment ea et comprobent Differre tamen in hoc quod dialectica ex probabilibus methaphysica vero alio genere concinetur Docet et hic coniunctim quomodo et quatenus demonstrationi observiat interrogatio et que sit matheseos utilitas qualiterque syllogismus amplietur in directum inlatus et per media et qualiter differant demonstratio potissima et demonstratio et quomodo altera atque altera demonstratio in diversiis habeatur scientiis ubi notat aptissimam demonstrationi esse primam syllogismorum figuram Diserturus post hec de syllogismo inperitie seu ignorantie ponit inprimis duas ignorantie species alteram tum alicuius rei penitus rudes ignarique simus alteram affectionis cum scilicet quis rudis quidem non est sed falsam rei scientiam obtinet ubi etiam docet quomodo ignorantie syllogismo occurratur Ostendit preterea circa hec non possit dari progressum in infinitum in predicatis essentialibus et demonstrationem universalem prestare particulari et affirmativam negative assertoriamque demonstrationem esse potiorem ea que ducit ad incommodum vel impossibile Coniunctim ad hec docet quot modis una scientia dicatur prior atque certior alia queve scientia sit una et que diversa Demonstrationes preterea posse esse plures eiusdem rei et non posse sciri fortuita sensumque non esse scientiam nec eadem posse haberi omnium scientiarum principia sive remota sive proxima Deinde investigans differentiam opinionis et scientie dicit ens diferre subiectis quia scientie subiecta necessaria sunt opinionis vero subiecta contingentia differant et in modo ut ostendit probandi quia in scientia est syllogismus demonstrativus in opinione vero logicus Postremo circa primum librum posteriorum definit solertiam esse sagacem repentinamque adeptionem et quasi collimationem medii secundi deinde libri paraphrasis exordiens notat questionem omnem inventionis gratia iniri questionumque quatuor esse genera an scilicet res si quid sit an huic insit alii dicunt cui insit et quamobrem sit Deinde non parum sibi est negotii circa materiam definitionis ut probet eam non posse demonstrari de re que definitur Ostendit enim neque per syllogismum duplantem neque per dividentem neque per non esse omnino eiusdem notat autem hic quantum ad recte finiendum conferat divisio Deinde declarans quid per demonstrationem colligatur de definitione probat definitiones que causam habent per demonstrationem innotescere eas vero que causis carent neque demonstrari neque innotescere Coniunctim explicat tria genera causarum alterum exponens quid nomen significet cuius generis definitio magis interpretamenti quam finitionis nomine dignatur 2um genus funtionis vocat id per quod demonstratur quidem res esse sed quamobrem sit non obstenditur 3um vero genus utrumque explicat quod scilicet res sit et quamobrem sit Explicat a quatuor hic genera causarum ostendens tam effitientem quam materialem finalem ac formalem esse terminos medios in demonstratione Coniunctim autem docet quomodo unus et idem effectus per plures possit demonstrari causas et qualiter effectus coevi cum causa demonstrentur et quomodo non coevi causam demonstrent ubi simul notat effectus maiori ex parte evenientes probari per media eiusdem generis Docet et hic quartum locum habeant demonstratio circularis et reciproca ac singularis Explicat et qualiter investigande sunt definitiones speciei et generis et quanto facilius per species quam per genera definiatur Colliges preterea hic que requirantur ad recte dividendum quantaque comparentur dissolvendis questionibus copia ex ratione divisionum et distinctionum ubi coniunctim explicans que potissimum cause inter se conveniant dicit eas tum inter se convenire questiones cum causa unius a causa alterius dependet et continetur sub ea easdem autem tum dicit questiones cum idem continent medium et quando eadem eis ratio satisfacit Ostendit preterea demonstrationes ex reciprocis constare ubi docet quomodo reciprocentur subiectum et affectio Deinde explicant qualiter demonstratio tribus confitiatur dictionibus maiore scilicet ac minore extremitate et medio Probat maiorem extremitatem esse cuius causa est medium minorem vero cui medium est causa et medium ipsam causam Docet post hec quomodo in homine pariatur causa universalium quorum inquit cognitio ortum habet a sensu et formatur a intellectu per modum inductionis a notitia particularium ad ipsam universalia Postremo probato non esse naturaliter insita principia sed ipsa creari ab intellectu huncque esse principiorum habitum quemadmodum scientia est habitus scitorum paraphrasum suam in libros posteriorum que perquam erudite vim habet commentationis finit cui vim commentariorum non ab similis est ea quam in octo libros physicorum Aristotelis confecit in qua premissa epitomatione quadam summaria de iis omnibus de quibus tractat philosophia naturalis premissoque discrimine inter philosophiam naturalem et metaphysicam ac mathematicam prenotato preterea genus philosophandi aristotelicum differre ab omnibus aliis philosophis eo quod clarius atque lucidius omnia exposuerit quodque parteis omneis philosophie naturalis usque ad singularia evolutas resolutasque reliquerit paulatim iam physicum negotium descendens huiusmodi astruit propositiones principia rerum naturalium esse tamen tria materiam scilicet formam et privationem quorum proprietates et naturam explicat simulque confutat eos omneis qui perperam de principiis senserunt Colligo deinde naturam esse principium et causam motus et quietis in eo cui primo inest per se et non per accidens Mathematicum item et physicum licet uterque circa corpora et accidentia corpori versetur in hoc differre quod physicus ea consyderat ut sunt materie coniuncta mathematicus vero ut sunt ab eadem separata Docet et hic quomodo artificialia differant a naturalibus et quid ac quotuplex sit causa Post hec differentiam docet inter fortunam et casum simul cum utriusque natura et modo quo reducuntur ad genus cause efficientis Deinde ostendit naturam agere propter finem explicans simul quomodo rebus naturalibus coniuncta sit necessitas neque parum ei cum Aristotele negotium est in explicanda motus natura et proprietate cuiuslibet speciei eiusdem Circa quod ut epitomen coarctem hoc dixerim in universum tum in tertio tum in quinto sexto septimo et octavo libris quidque de motu phisico consonat et quicquid eidem dissonat explicare Ostendit preterea in tertio non dari infinitam magnitudinem actu licet quelibet sit infinita in potentia ubi oppositum sentientes phylosophos confutat In quarto deinde libro docet loci naturam et proprietates exploditque eos omneis qui perperam de loci natura senserunt cuius quidem tractationis ultima resolutio est locum non esse spatium neque dimensionem neque formam neque materiam sed esse terminum rei continentis extremum que id quod ipsa continet tangit Docet preterea quomodo res queque sunt in loco ubi notat coelum non esse in loco proprie sed solum per accidens quia inquit extra coelum nihil est quod ad esse proprie in loco requiritur Eliminat deinde eos qui vacuum in rerum natura admittunt probatque ipsum a natura abhorreri quo quidem negotio confecto opiniones recitat eorum omnium qui de tempore cum recte tum male senserunt in hoc pedem fugens quod tempus est numerus motus et quetis secundum inde prius et posterius In reliquis demum libris circa motus naturam curiosius versatur probans motum esse unum et continuum et quis motus cui queve quies quieti opponatur et que per accidens et que per se moveantur qualiterque in solis tribus generibus quantitate scilicet qualitate et ubi reperiatur motus et circa hanc materia non parum ei est negotii in confutatione Xenonis e medio tollentis motum Probat preterea non futilibus rationibus nullum continum componi ex insectibilibus et quodlibet esse in semper sectilia divisibile Totum autem residuum opere sue in paraphrasi physica est circa motum coeli et quiditiones primi motoris inmobilis et sempiterni in quo postrema resolutio est motum coeli esse eternum independentemque a quo omnis motus principium est atque origo Motorem vero esse unum primum inmobilem inmortalem et sempiternum qui sedem suam habet in centro aut in circulo Docet et alias plusculas proprietates motoris primi et motus coelestis quas generaliter explicuisse sat fuerit unde hactenus satis de physicis dictum atque adeo confectam epitomen crediderim
Vocat me nunc sane eruditissima eiusdem Themistii paraphrasis librorum de anima In qua huiusmodi colligo conclusiones Anime scientiam esse omnium difficillimam utilisimam et prestantissimam Animas non esse plures in uno animanti sed in singulis singulas Accidentium cognitionem plurium conferre ad cognoscendum quod quid est Affectiones alias esse corporis alias anime cum singularum proprietatibus Definiendi modos diversos esse in diversis scientiis et que scientie quibus modis definiant haurio preterea philosopos omneis uno ex tribus animam definisse motu scilicet cognitione aut tenuitate sive incorporeo quorum plurimos confutat alios interim non universum eliminans nonnullos enim omnino male de anime natura disseruisse Probat alios vero non nihil bene et pluscula non philosophica sensisse Colligo inter hanc opinionum diversitatem animam non esse motum alias futurum ut ipsa se movendo pereat Animam item non esse harmoniam neque eam inmigrare cuilibet corpori sive de corpore in corpus Animam non moveri per corpus sed corpus per animam cum modo quod id fiat Item contra Xenocratem animam non esse numerum seipsum moventem ubi et confutat Andronicum Aristotelem non obviare Xenocrati Probat et contra antiquos animam non esse coalitam ex elementis et in universum anime de natura veteres nihil bene dixisse Ostendit et hic coniunctim plantas et stirpes esse dubio procul animatas Declarans deinde quid sit anima dicit eam esse formam et perfectionem actumque primum corporis naturalis vitam habentis in potentia seu corporis organici probat enim esse idem vitam habens in potentia et corpus organicum Docet anime potentiarum naturas atque proprietates et discretionem inter se Colligo preterea vitam animalis esse tum per animam cum per corpus per illam quidem primum deinde per hoc non tamen per quodlibet corpus sed per organizatum et dispositum tactum ad hec omnibus inesse animalibus simul et affectionem Docet et circa hec naturam alimenti et altricis anime vim simul cum differentia inter virtutem auctricem altricem et creatricem ubi etiam docet instrumenta coquendi cibi Incidenter etiam ostendit similem tam a simili quam a dissimili pati ubi notat qualiter sensus et scientiam differant Deinde spetiatim de sensuum natura locuturus primum generali quodam processu sensibilium tam conmunium quam propriorum atque per accidens necnon et sensuum omnium ac obiectorum eorundem naturam et proprietates ac operationes docet circa visum luminis quod instrumentum est sensationis visive et circa auditum vocis et soni circa olfatum odoris circa gustum saporis naturam explicans Circa vocem ad hec docet quomodo echo generetur ex reflexione et dispulsione aeris a corpore levigato et simplici obvio sibi et ne progredi possit offensaculum prestante vetanteque transitum Vocem preterea notat non emittere pisces et exanguia quia aerem non recipiunt ut qui in humore degant aer autem ad vocem requiritur Ostendit ad hec tactum non esse unum sed plures sensus et carnem non esse sensorium sive obiectum sensibile tactus sed esse operimentum et intermediam sensorii quod est nervus Explicat et hic in quibus differant et conveniant tactus et gustus a reliquis sensibilibus Colligo preterea sensilium exuperantias sensibus omnibus efficere Sensus autem omnes ait recipere species circa materiam sensilium sensum tamen non proprie pati et circa hec docet cur placite sunt compotes anime et non sensus ex eo id natura tantum esse ostendens quia inmote loco et radicibus affixe sunt quod si inquit plante convenientem succum e terra hauriunt id non iuditio aut agnitione aliqua faciunt sed natura id quod vel incernitur in animalium nutritione In iis enim natura ipsa est que bonum scissit et malum repellit et hic coniunctim ostendit non omnia que sensibile recipiunt sentire Contingit enim quod natura non videt non audit non olfacit a colore sono et odore pati at quia indispositio est inpasso non sit sensatio estque hec postrema secundi de anima libri assertio Sensuum tamen proprietates aliquas tertio libro ingerit de quibus inprimis docet omnes quinque sensus animalibus perfectis tribui nec haberi plures Deinde ostendit nullum esse sensum proprium quo sensibilia conmunia cognoscuntur probatque ea per se et non per accidens sentiri ubi etiam docet quemadmodum sensus circa propria sensibilia et conmunia et que per accidens sunt fallatur Colligo post hec non posse esse unum omnium sensibilium sensum et eodem quo rem aliquam sentimus sensu percipere nos sentire eamdem sensibilis item rei actum et sensum et sensum ipsius eumdem unumque esse quod est idem esse audibile actu et auditum actu visibile et visum ex quo deducit sensus omneis esse rationes quasdam atque proportiones Probat preterea sensum communem unum eumdemque esse tum in se tum per respectum ad tempus quo plura cognoscit ac de pluribus secernit eumque esse omnium sensuum principem ut cui omnes inserviant ubi etiam notat quomodo cognoscit contraria persimilisque sit centro Emersus deinde ex sensilibus ad intellectum se convertir quem in primis probat non esse sensum neque imaginationem idque contra veterum imaginationem coniunctimque docet in quibus differant et in quo etiam dissuadat imaginatio ab opinione et scientia ubi Platonem confutat qui imaginationem dixit esse complexionem opinionis et sensus Explicat et quam similitudinem habeat imaginatio cum intellectu et quot modis distinguatur a sensu quotve modis et cur sunt false ubi etiam investigat causam cur animalia ut plurium moveantur visis et imaginatione cuius principium sunt species derelicte in sensu que ob fortem motionem alliciunt ad credulitatem intellectum Post hec proximuis ad naturam accedens intellectus ostendit eum neque esse corporeum neque corpore pro instrumento uti sed esse locum et receptaculum formarum ubi etiam docet quomodo intellectus possit et quando incipiat perfici et agnoscere seipsum Colligo deinde essentiam rerum in materialibus differre ab ipsis rebus quod quidem quomodo intellectus cognoscat per similitudinem ad lineam rectam et flexam succincte explicat sub quo comprehendi volo res matematicas illa enim veluti inmaterialia ab intellectu consyderantur et hic coniunctim probat in inmaterialibus idem esse intellectum et intelligibile secus vero esse in formis ad quas materia spectat Post hec precipio non parum negotii in explicatione proprietatum intellectus agentis Docet siquidem quomodo necessarius sit ad perficiendum intellectum possibilem et quomodo ac quando intellectus possibilis agat virtute intellectus agentis et quomodo intellectus agens faciat ut res materiales intelligibiles intelligantur Quomodo preterea intellectus agens sit adsimilis Deo nobiliorque possibili labi ad nobilitatis sue exagerationem habes quomodo semper intelligat idque sine discursu qualiterque sit inmortalis et eternus et eius substantia merus actus intelligendi ubi etiam deducit quomodo intelligat indivisibiliter actu potestatis intelligente divisibiliter Declarat et circa hec quomodo Aristoteles intellexit intellectus intellectum agentem esse hominem repetitque quid sit intellectus patibilis qui et corrumpitur et aboletur in nobis ubi incidentem explicat cui primo mortem recordemur Confutat et coniunctim hic eos qui intellectum dixerunt esse Deum aut proportiones primas ubi iterum ad eius intelligentiam probat eum esse spetiem quamdam seu partem anime Ostendit preterea circa hec intellectum agentem esse eumdem in omnibus hominibus dans simul intellectus patibilis et intellectus potentie differentiam declaransque quomodo Plato intellexerit atque posuerit intellectum alium mortalem alium inmortalem ad quod nec Aristoteles negavit qui ut supra meminimus intellectum agentem posuit immortalem et possibilem internitioni subiectum utque non nihil hic epitomes excusem hoc generatim dixerim cum triplicem ponat intellectum potentie scilicet unum et alium patibilem ac tertium agentem uniuscuiusque naturas ac proprietates abunde declarat Haurio preterea circa hec quomodo humani affectus coniungantur cum ratione et qualiter ipsa intellectus actio sit circa simplices terminos et quomodo deinde versetur circa compositionem veritatis et falsitatis quas quidem veritatem intellige ac falsitatem probat tam in rebus esse quam in temporibus ubi coniunctim notat tempus non intelligi a sensu sed a solo intellectu intellectumque et intellectum pari iure esse indivisibilia intellectumque per se sive quantum ex se est in non tempore intelligere de per accidens vero in tempore ubi explicat coniunctim quid sit esse divisibile ex accidenti Cui declarationi annexa est declaratio quomodo re vera intellectus intelligat omne continuum indivisibiliter et quodam modo quantitatem ipsam discretam Circa quod modum explicat quomodo intellectus intelligit puncta momenta et privationes notans incidenter imperfectiorem esse potentiam qua intelliguntur privationes et malum quam qua intelligantur positiva docens preterea quomodo et quando intellectus fallatur ac persecuatur aliquid aut fugiat id quod idem facit de sensu cui quod inest voluptuosim et dolorosim seu quod in intellectu voluptas est atque dolor hoc in intellectu astruit esse bonum et malum Docet ad hec in quo differat a voluntate intellectus et in quo sensus dissideat a secunda concupiscentia et quomodo intellectus intelligat mathematica circa materiam sine mendatio et quomodo intellectus potentie intelligat substantias separatas Ubi iterum probat id quod posteriorum materia est veluti notio sciri nihil posse nisi via sensuum Docet deinde quomodo intelligendo fingantur phantasmata et que sit differentia inter phantasma rerum et inter notionem sive conceptum Quo explicato ad declarat que sit anime vis motiva docens altricem anime vim esse causam incessus et motus in animalibus ubi probat huiusmodi motus causam non esse vim sensualem neque etiam potentias irascendi et concupiscendi Connumerandum post hec ostendit inter anime potentias appetitum quem unum esse deducit licet tres sint eius actus Rursus deinde ad imaginationem de qua prius sat abunde locutus erat se convertens demonstrat imaginationem rationalem ad solum pertinere hominem in perfectis tamen animalibus imperfectam quamdam innesse imaginationem et appetionem inesse per quas moventur Habes preterea demonstratum hic enim necessarium ut omnibus animalibus insit anima nutritiva Coniunctim deinde colligo quam necessarium sit animalibus perfectis inesse sensus cum tamen id non requirantur in animalibus coelestibus que uti probat sine sensu res sensibiles percipiunt atque cognoscunt Probat preterea nullum animal ortus atque interitus particeps ex uno constitui elemento Ostendit et postremo circa 3um hunc librum de anima tactum esse instrumentum vite animalis et ea que tactum corrumpunt universo animali abolitionem afferre ceterosque sensus animali ad ornatum datos esse hunc vero ad vite necessitatem
Post libros autem de anima conveniens erat de memoria et reminiscentia tractatio quod erudita item paraphrasi testatus est Scripsit enim duos paraphrase modo de eisdem libello In quorum priori de memoria in secundo de reminiscentia agit ex quibus coniunctis has percipio assertiones Non eosdem facile meminisci qui facile reminiscuntur Sola preterita esse memorie subiecta et futura ac presentia nihil cum memoria habere omni memorie adhibendum esse tempus bruta habere memoriam ubi notat differentiam memorie eorumdem et hominum in hoc quod homo non solum meminit se vidisse aliquid audivissene sed etiat futurum tempus a preterito discriminat bruta autem rationem temporis nullam habent ut que intellectus sunt expertes Post hec explicat differentiam inter memoriam rerum intelligibilium et rerum sensibilium quamque differenter intelligat intellectus res non quantas et quantas ubi etiam notat imaginationem esse utilem ad intelligenda mathematica inutilem vero ad perscrutanda divina Docet preterea ut memoria non sit vis et affectio intellectus sed partis duntaxat sensibilis ubi coniunctim docet quamobrem recordemur rerum absentium et que ingeniorum temperature recordari idonee sint et que non idonee Docet et unde aliquando fiat memoria eorum que quis meminit et tamen meminisse se nescit et unde fiat ut ea que quis imaginatur fingitque aliquando recordari et meminisse se putet quod fieri asserit quoties id quod non est imago consyderamus ut imaginem aut e contrario quoties id quod est imago non accipimus ut imaginem Cui quidem explicationi coniuncta est veluti epilogus memoria definitio qua docetur memoriam esse habitum quo imagines rerum post impressione custodiuntur et retinentur atque hoc non in tota anima sed in sensu primario et in ea vi que prima notitiam temporis animantibus conmonstrat Deinde in secundo libro sequentes colligo assertiones Reminiscentiam non esse discipline apprehensionem neque remotionem totius memorie sed eius partis cuius quis est oblitus eamque perraio esse simplicium inducique per multos motus ordinem inter se habentes et consecutionem Simulachra autem alia probat necessario sequi quedam ex asuefactione Oriri preterea reminiscentiam ex principio simili vel dissimili aut proximo Aliquando item prodire eam sine principio aliquando ex principio non posse erui Eamdem ad hec probat esse rationem reminiscendi vetera et recentia item rerum ordinem plurimum conducere reminisci volentibus Aliud etiam esse reminisci aliud de novo addiscere quia qui reminiscitur ab ipso se movetur et ex principio quodam intus investigat innexa et iuncta principio at qui addiscit non a se sed a preceptore docente movetur Docet deinde ex quibus principiis locisve facile revocetur docet et cur reminisci interdum nos accidat et interdum non et quomodo aliquando plus monent imagines veteres quam recentes et qualiter erret quandoque reminiscentia faciatque solecismum ubi notat tria adhiberi ad veram memoriam et reminiscentiam rem scilicet tempus et animadversionem Probat ad hec rerum conceptioni semper respondere conceptionem temporis incerti aut determinati ac recti unde communem ait esse notitiam temporis memorie et reminiscentie vimque sensualem intus iudicare depluri minorique tempore Dans deinde discrimen inter memoriam et reminiscentiam ostendit hanc soli inesse homini cum illa insit etiam ut antea dictum est brutis animantibus Probat preterea tam memoriam quam reminiscentiam esse affectionem corpoream neque esse huiusmodi affectiones in nostra potestate Notat ad hec memoriosos potissimum esse melancholicos Senes vero ac pueros memorie debilis esse astruit quia sunt in continuo motu hii quidem propter nativum crementum hos vero quia assidue minuuntur quequidem assertio est huius libri postrema
Preter quem didit et paraphrasim in libro de somno et vigilia ex qua huiusmodi colligo assertiones Somnum et vigiliam affectiones esse corpori et anime communes et omnibus eas adesse animalibus ubi explicat rationem quare animalia omnia dormiant plante vero non que ex defectu sensus deducitur haurio ad hec in somno omnes sensus haberi inmobiles et causam somni esse tactus soporem et inmobilitatem sensus communis Et hic simul ostendit impotentiam omnium sensum non esse somnum etiam si omnes sensus in somno impotentes reddantur ut denique epitomes fimbrias rescindam quis finis quod agens que forma queve materia sit somni breviter explicat Somni necessitatem et finem ponens salutem et conservationem animalis agens spiritum vitalem qui est in corde materiam vero vaporem qui in caput subiecit et deinde in locum inferiorem defluxerit formam ponit situm et dispositionem illorum membrorum et partium corporis que in dormientibus intus atque extra cernitur Notat preterea motus cuiusvis principium esse cor idque inhabentibus sanguinem in sanguine autem carentibus aliquid proportionale cordi In corde autem ait somnum et vigiliam oriri unde affectio eas cordis vocat Docet deinde quomodo cibi convertantur in sanguinem et quomodo dormitio incipia et quando animal dicatur perfecte consopitum Inducere autem ait somnum labores et morbus et parvulos quia plurimum dormiunt frecuenter incidere morbum comitialem Notat et eos maxime somnolentos esse qui venas conditas habent quique capite sunt pregrandi et hic incidenter dicit melancholicos multum plerumque comedere dormire vero parum Deinde docet unde contemplantibus subrepat somnus et quemadmodum animal dum dormire incipit alterascat et quomodo somnus quamvis sit refrigeratio causas tamen habeat calidas qualiterque solus homo cum dormit servatur careatque Docet et non omnes somni causas calidas esse sed aliquam frigidissimam ubi notat aliquam partem cibi fluxiones movere partem vero somnum facere Postremo docet quomodo animalia expergiscantur cum primum absoluta et profligata concoctio est cumque intimus calor qui ambientis frigoris metu in angustum se contulerit tandem victis difficultatibus et superior factus e latebra emicat quod inquit ante accidit quam sanguinem feculentum et turbidum a mundo et puro discreverit
Scripsit preterea a Themistius libellum quemdam de insomniis Ex quo sequentia colligo Insomnia non percipi sensu neque ipsa esse opinionem aut actum intellectus et non omne quod dormienti apparet somnium esse Docet et hic qua ratione in somniis dormiendo fallamur et quomodo sensus intus effitiantur in somniis quamvis nihil sentiant Dicit autem insomnium esse potentie sentientis affectionem non qua sentiens est sed qua imaginatrix Ostendit ad hec post rei sensibilis recessam imagines et affectiones in sesu movere et sensus lenibus pelli differentiis neque solum pati sed agere ubi notat qualiter speculum aspectu menstruo affecti sordescere et viros perinde ac foeminas menstruo tentari Probat et facile eos decipi qui morbo aut affectu tentantur et aliquando decipulum seu deceptionem intelligi quia iuditium animi a iuditio sensuum discrepat et iuditia sensuum inter se dissidere esseque contraria ubi notat superiores sensus ut visum et tactum exquisitius iudicare Docet deinde in somno plures occurrere imagines quarum que medie sint que prime et que novissime succincte declarat Post hec notat quod statim a cibo non somnient animalia item quod nec pueri et quomodo modo somnent animalia modo non qualiterque synceris in somniis animas modo obsistat modo consentiat Somnia autem ait inducere motiones in sensibus factas ubi notat somnia explanatiora ultimis somnis afferri et imagines afferri et imagines rerum absentium modo in ipsis sensoriis modo in corde versari Ex quibus omnibus colligit definitionem somnii qua dicitur somnium esse visum quod secundum quietem occurrit quo tres vis que iudicat obligata desertaque langore corporis est
Scripsit prepter iam epitomata est perstricta Themistius libellulum quemdam de divinatione per somnum In quo inprimis notat somnia alia causas rerum esse alia signa alia fortuita et quomodo somnia possint esse actionum nostrarum et que sint temeraria somnia Deinde probat somnia non veniri a Deo et melancholicos aliquando presagire sed pauca somnia evadere seu emire et non sequi semper quorum signa precesserint ubi coniunctim docet qualiter Demonitus somnia imaginibus a corpore fluentibus tribuit et peripatetici motionibus quibusdam Prescita autem noctu potus et solidis quam sapientibus preberis Postremo vero quantum ad divinationem dicit de amicis vera plerumque somnia esse et phanaticos ac melancholicos plerumque futura prescire et eum denique eum esse artifitiosum somniorum interpretem qui similitudines rerum acutissime potest perspicere ex quibus omnibus deduci potest somnia divinationis quamdam vim habere quod in hac epitome sit postremo a me relatum
