1956 Aelii Donati editio prima et secunda grammaticae et barbarismus 3996
Donatus auctor gravissimus inter gramaticae professores duplicem aedidit eius artis aeditionem in quarum priori docet quid sit vox queve articulata et quae confusa dicatur et quid sit litera quotve sint literae et quae earum diversitas atque natura quid adhec sit syllaba quot sint pedes quibus syllabae mensurantur postremo autem tradens regulas aliquot de accentibus et posituris primae editioni finem perscribit in secunda autem docet admodum curiose octo partium orationis naturam et proprietates et huic aeditioni subiunxit tractatum quemdam qui barbarismus inscribitur in quo docens naturam et proprietates figurarum quae plerumque in poeticis et nonnumquam in solutis orationibus accidunt egregie se de gramaticalium rudimentorum praeceptionibus meritum ostendit
