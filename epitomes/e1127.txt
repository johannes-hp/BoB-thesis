1127 Arnoldus de Tungris Super novam logicam 621
Arnoldus de Tungris natione Germanus verbosum quoddam edidit totius nove logices difficultatum volumen titulo reparationum exercitiorum nove logice Aristotelis et secundum processum burse Laurentiane in lucem delatum In quo per questiunculas pene innumeras inquirens difficultates omneis in scholiis disceptatoriis ventilari solitis circa libros priorum posteriorum topicorum elenchorum Aristotelis eas omneis conformiter ad scholasticas opiniones resolvit nihil omittens quod de syllogismorum modis tam perfectis quam imperfectis atque figuris et potestatibus principiisque regulativis eorumdam a philosopho docetur quod non explicet et in hoc priorum negotium versatur In posterioribus autem non est minori usus anxietate sed de scientia de demonstratione et principiis eius multiplicique eiusdem acceptione de modis perseitatis de generibus questionum de habitibus intellectualibus que sunt precipue eorumdem librorum difficultates multa verbose disserit minutulas interim difficultates suco palato et desidioso calamo non pertransiens Quantum vero ad topica speciale locos omneis dialecticos et ea que disputationem procedentem ex probabilibus concernunt latissime edocuit Elenchos preterea non est oblitus sed edocto quid sit elenchus fallacias omneis sophisticas et locos sophisticos diligenter explicuit Hec tamen omnia si solidam logicam desideres fuerint veluti scopulus vitanda nec quovis ductu legenda Si autem disceptationibus oblectetur reperiet quo ingenium suum exerceat subtiliores in ea materia scriptores sapiunt enim hec commentaria feculentiam quandam antiquam et iacula quibus argutatorem agit plumbeo sunt plerumque liquore oblivita
