561
Guido de Fontenaio bituricensis libellum quemdam grammatice sitibundis scriptum reliquit quo non despitiendis profecto preceptis eos adiuvit qui aliquid e barbarie vindicatum latino sermone texere cupiunt  in primis enim synonima vocularum ex una voce gallica in plures latinas versarum non parvam nec inelegantem in eo suggessit traditiunculam  deinde regulas adiecit quibus nominum et verborum docuit derivationes et derivatorum cum primogeniis convenientiam ac utrorumque constructionem non ea quidem que extrema grammatices licentia latino sermoni admiscetur sed qua cum erudite loquentibus observata non ultimo signeris calculo  docuit preterea quod cuique substantivo proprium idemque minus tortuose adiungi possit epitethum seu adiectivum quibus veluti primariis preceptiunculis absolutis regulas tradit pro congrua epistolarum et carminum compositione  postremo vero dictionum sive vocum que ob symbolam quamdam in significatu proprietatem a barbaris pro synonimis usurpantur differentias explicat  ne qui latini sermonis succo delectatur vocibus quandoque abutantur quibus id quod citra calumniam efformarant deturpent atque inficiant 
