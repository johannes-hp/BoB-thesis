1758 Christophori Longuolii oratio de laudibus divi Ludovici et altera in praefactione pandectarum
Christoforus Longuolius parrhisiensis anno ab incarnato verbo decimo supra millesimum ac quingentesimum luculentam edidit orationem de laudibus divi Ludovici et francorum quam pictavi in publico nobilium francorum conventu dixit octavo kalendas septembreis in qua quidem oratione nihil est praeter id quod titulus innuit quod spetiatim sit in epitomen cogendumsolum enim ingentes in ea francorum quidem primum laudes recenset deinde Ludovici sancti regis quibus coelum meruit praeclarissimas animi dotes conficit autem galliae encomion a situ a perenni salubritate ab omnimoda rerum omnium fertilitate a coeli clementia et foelicitate atque ab amoenissimis fluminibuset a provintiarum multitudine cumque praecipuus eius labor fuerit ostendere quam non cedere debeat si modo non principatum habeat italiae gallia nec eius faertilitatem italice foecunditati nec galliae urbes ac provintias italiae civitatibus et populis nec fluvios fluviis nec gentes gentibus cedere debere ostendit deinde utriusque gentis gesta commemorans gallis in eisdem palmam defert post hec Ludovico encomiastica oratione parentat scripsit autem preter hanc orationem alteram pictavi similiter a se habitam in praefatione duodetricesimi libri pandectarum iuris civilis in qua non minori sermonis splendore iuris civilis maiestatem extulit quam in priori gallias adornavit inter cetera nihil tam ex animo contenderis quam iuris civilis stientiam summe adequari humanarum divinarumque rerum peritiae cetera omnia in sui commendationem ut scilicet audituris discipulis gratum se exhiberet scripssisse videtur
