568
Marsilius Ficinus ex Florentia nobili admodum Italie oppido oriundus ut philosophorum platonicorum nostre aetatis salvo aliorum nomine extitit facile primas ita in omnibus fere que scripsit nusquam non divinum aliquid suggerere conatus est quod ab aliis posset desiderari  cuius inter cetera opera sua testes sunt epistola illa veritatis ad Raphaelem cardinalem Riarium et oratio christiani gregis ad Xistum pontificem romanum  in illa siquidem inducta veritate ob repulsas quas ad divitum fores patitur querebunda  Raphaelem cardinalem sic monet ne adepto recens cardineo honore abutatur ut ex inde quid quippe principem deceat ut foeliciter regnet liquidissime constet  est autem eorum que in principe requirit precipuum ut veritatem veritatis auctorem deum cum primus veneretur  deinde ut eorum qui a consiliis agunt maxima sit apud eum ratio curetque adulatores qui et id genus susurronum qui plerumque altera manu lapidem altera panem ferunt e limine suo propellere et in summa ut solis bonis fulgentens fores malis omnibus frigeant in ea vero oratione quam ad Xistum scripsit pro grege cristiano pontifices summopere monet ut bello percentes  pacem ovesque orantes toto sceptro foveant alias haud dubio futurum obtestans ut dum alicui studere cupiunt eos nullius fore sed dum nullius sunt omnium captaturos benevolentiam et hac sola petitione Xistum interpellans grex cristianus formam quodammodo vite prescribit a cuius tramite ne transversos quidam ungues clavibus non abusurum pontificem recedere liceat  fecit adhec his fere adhortationibus similem declamatiunculam ad genus humanum in qua dum rationibus rhetoricis ostendere conatur mundi illecebris et caducis bonis non nimis fidendum esse vite cuiusdam secure et decentis formam prescribit quam quisquis amplexatus fuerit neutiquam a recto deviabit  est et eiusdem phrasis scripta quedam ab eodem epistola de offitiis ad Cherubinum Quarqualium  in qua et primati  et magistratus sive is sit prophanus sive sacerdos offitium seu munus in republica describit regulis quibusdam seu preceptis et quibus si non discedatur peroptime reipublice consultum fore nemo qui ea perlegerit addubitet quae omnia dum unico libello e calcographispressa in lucem venere accessit simul iubaris instar oratio quedam theologica ad deum qua orandi  elegantissimam et et quam profecto ne momus quidam carpat formam prescripsit quae haud iniuria theologice titulo prefulta extitit nam tota mysticis scatet ad deitatem spectantibus eloquiis 
