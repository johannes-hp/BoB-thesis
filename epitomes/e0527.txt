527
Industria ac pio in studiosos affectu Nicolai Buschiducensis antverpiane iuventutis ludi magistri ad annum duodecimum supra sesquimillesimum lucem induerunt quaestiones due quodlibetice Ioannis cuiusdam cognomento Varvacher qui cuius fuerit hoc solum habeo quod sciam cognomentum esse teuthonicum et credam esse flamingum sed eo indeciso hoc ex munere meo lector habeat  doctorem illum mota hac quaestione an ne clerici et ecclesiarum prelati peccent mortaliter si quod eis superfluit de prebendis et aliis spiritualibus bonis eleemosina non consumant hoc ex theosophie scriniis deprompsisse quod elemosina in solo casu extreme necessitatis sub precepto cadit alias vero semper sub consilio  unde ex consequio subinfert bonorum temporalium usus ex arbitrio dominorum dependere et abusu eorundem sive propha num sive ecclesiasticum committi solum peccatum inordinati usus quod pro hac vel illa qualitate gravius nullam inquit exposcit restitutionem  de spiritualibus vero bonis sentit licitum cuivis ea possidenti ut substractum vite et status sui sustentamine cui placitum fuerit elargiatur presertim parentibus et amicis habito lumen respectu ad indigentiam eorum quibus erogat et non ad fastus  id quod fieri assolet  augendos et circa hec suborta quaestiuncula an ne pro offitiis spiritualibus liceat sacerdoti aliquid aut accipere aut exigere pulchre hac sese emergit assertione seu mavis distinctione pecuniam et quicquid  eius nomine mensuratur licere nedum recipi sed excipi tanquam vite stipendium non tamen ut rei sacre pretium  deinde mota altera quaestione utrum ab homine possit dispensari in preceptis aut prohibitionibus iuris naturam aut divini  docet quid sit legem aut interpretari aut mutare aut cum ea dispensare simul cum multis aliis de legis partitione ac membrorum inter se discerniculo quo veluti base preiacto  dispensationem a lege naturali aut divina proprie captis vocabulis solum posse fieri ab homine concludit  ut nomen dispensatio non pro relaxatione sed pro interpretatione recipiatur et in his pontificie auctoritatis terminum seu potius extensionem luculenter admodum describens finem facit
