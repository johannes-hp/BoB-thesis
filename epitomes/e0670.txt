670
Aristoteles peripateticorum princeps cum in omnibus qui scripsit tum precipue en 14 metaphysice hoc est eius quae post naturalem est scientie libris in sublime evolavit ac divinum poene testatus est ingenium in eis enim sub naturalium involucris transmundanam et pene divinam adumbravit sapientiam quam non sine florenti studio perceptam iri voluisse eo fortassis quispiam suspicabitur quod non secus ac ignis in silice ita lux sapientie huius in his quae intellectum pene excedere dicas deliteat quippe quo totum ad substantiam sed non mobilem ac mediam verum prorsus immobilem que ipsum ens est ad quod analogice omnia sunt revocanda finem  suum dirigat unde principio de sapientia et sapientis conditionibus quasi ad hanc speculationem sit hoc tum primis precium opere subtiliter edisserit obiter inmiscens sciente hominibus ac aliis animantibus diversitatem tamen scientiarum quae nam certiores sint et qualiter scientia ipsa acquiratur quamquam sint universalia cognitu difficilia qualiterque operationes et actus circa singularia versentur queque sint rerum principia quid philosophi quique de eis senserint erudita praxi ostendit deinde ad cau rerum investigandas accelerans easdem finitas et omnium esse unam primam cuius non est causa faciliter demonstrat post hec autem discepantis partes agens totum sese quaestionibus occupat inter quas ea est una an solius sit metaphisici substantie prima principia consyderare alia autem an causarum omnis generis investigatio ad unam aliquam pertineat disciplinam prima ad hec principia seu communes animi conceptiones an ad aliquam unam scientiam spectent et substantiarum omnium an una sit aut plures accidentium item et substantiarum an diversa sit scientia a quibus omnibus quaestionibus confutatis primum his quae sapienti obolent opinionibus subtiliter sese eximit subsistendi modos et substantiarum sensibilium ac separatarum differentiam veluti ad quaestionum dissolutionem appositissime facientes interim declarans post hec de corruptibilium et incorruptibilium differentibus principis  de punctorum superficie  et corporis essentia  deque speciebus quas preter substantias poni imaginatur plurima philosophice congerit tum ad quartum iam digressus librum entis naturam  quodque omnia ad unum maxime ens perium atque omnes cause ad unam primam et maxime causam sint reducenda et aliorum entium ab hoc ente dependentiam ad amussin edocet unum preterea et ens licet natura sint eadem ratione tamen maxime differre in eo quod de entis natura disputat erudite probat et in eodem conditiones adsignans primi principii docensque et item confutans errores qui circa ipsum occurrunt contradictoria quemadmodum Heraclitus concedebat de eodem verificari non posse et id consentientium ignorantiam late probat quinto autem libro principii  cause  elementi  nature  necessarii  unius  entis  substantie  eiusdem  similis  oppositorum  contrariorum  prioris et posterioris  potentie  quanti  qualis  ad aliquid  perfecti  termini  dispositionis  habitus  passionis  privationis  habere  ex aliquo  partis  totius  mutili  quod philosophi colobon vocitant  generis  falsi  et accidentis multiplices acceptiones distinguit sexto deinde libro sapientiam ad inferiores disciplinas tum naturalem philosophiam tum matematicam comparans quantum utraque harum a metaphysica distet late deducit septimo vero metaphysices partitione substantia prior ne sit accidens et huius an sit scientia ac quomodo diffiniri debeat sigillatim discutit et inter hec idem ne sit ipsum accidens ut verbi gratia album et ipsum esse hoc est iuxta exemplum album esse et sic similibus formaque an sit magis quam materia curiose diiudicat  tum in eodem libro dubio incidente an ne totum aliquod finiendo diffinitionem ingredi deceat partes eiusdem tam materiales quam formales negative respondet formalesque tantum diffinitioni adaptandas esse demonstrat et hinc coniuncta est demonstratio qua fieri aliquid nisi a suo simili non posse docetur est et in eodem libro celebris illa platonicarum idearum confutatio doceturque universalia neutiquam a singularibus id quod Plato tenebat separata esse neque singularia diffiniri posse quod differentia careant post hec vero modus quo substantiarum corruptio et generatio fiat  quae item substantiarum sit sensibilis et quae sensu non attingatur potentie preterea et actus potentiarumque rationalium et irrationalium differentie actumque qualiter intelligendum sit esse potentia priorem sequentibus duobus libris demonstrat processu vero unitatis proprietates indagans uno cuncta quae sunt mensurari docet deinde quot modis terminorum accidat contrarietas qualiterque tantum unum uni sit contrarie luctans utque privatio contrarietatum sit precipua et media ex contrariis componantur subtiliter explicat in eodem preterea qui decimus est libello generis aut speciei unde sumenda sit differentia qualiterque omne corruptibile ab incorruptibili generis latitudine distet late demonstrat deinde entis secundum se et secundum accidens considerati differentias et quarum rerum una quarumque multiplex sit scientia item actu dari non posse infinitum motusque ac mutationis species sequenti lectione edocet duodecimo autem libro quem pro ultimo plurimi statuunt substantie principia eiusque quam primam et immobilem censet dignitatem et differentiam ab aliis diffuse ostendit et circa hec accidentis et substantie unum concedens esse principium universale dum ad particularia quae sunt aut materialia aut formalia principia procedis identitatem inficiatur de motoris adhec primi ad quem ut immobilem necessario deveniendum esse docet simplicitate et continua actione de eius preeminentia et coeli ab eo dependentia huiusque motu et illius unitate ac aliorum coelestium corporum motu multa profunda ac admodum recondita depromit sequentibus autem duobus libris de principiis substantiarum mathematicarum differens punctus linea superficies ac numeri quem habeant subsistendi aut essentie modum quidque de hoc philosophi discriminatim senserint explicans tantorum archanorum precioso volumini finem imponit
