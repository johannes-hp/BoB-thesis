986
Alcinus Avitus episcopus olim vienensis sub Zenone et Anastasio principibus inter alia non poenitendae eruditionis opuscula quibus immortalitatem demeruit libros sex heroico carmine scripsit quorum primo universi creationem secundo vero lapsum prothoplasti tertio sententiam Dei ob ipsum sequutam quarto generalem que tempore Noe accidit terre innundationem  quinto transitum maris Rubri descripsit postremum vero de virginitate inscripsit quod in ea Marie virginis christipare uti prothovirginis  excellentias et vite tam sue quam Christi servatoris precipuos actus comprehendat que omnia quasi quedam mosaice legis interpretamenta tanta maiestate et elegantia executus est ut facile addubites diviniorem ne dicas am elegantiorem est enim dicendo fervens et quem dicas non nisi Spiritus Sancti radiis illuminatum queque dicit adeo candido et elaborato versu disserit ut iure optimo inter poetas christianos nomen sibi vendicet celeberrimum 
