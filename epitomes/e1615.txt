1615 Claudiani opera
Claudius Claudianus inter molliter educatus poetas non infimo dignus subsellio variis opusculis poeticam supellectilem adauxit Inter que extant duo eius libelli in Ruffinum scripti in quibus Italiae tranquillitatem a Tyranno Ruffino ad pacem interturbandam publico furiarum consilio delecto impediri velut heroico luctu querens permixtim sceleratissimos eiusdem mores aviditatemque nocendi describit et quam instaar quasi coelitus concessa victoria a Stilicone duce virtus sit in toto historiae processu recenset Scribit et eodem pectine libellum de bello gildomico in quo Romam inducit pristinam iactantem maiestatem querentemque quod eo necessitatis devenerit ut vix inediam profligare possit quae orbi solita erat universo leges dare cuius imperii habenas truncatas queritur a Gildone quodam mauro arisico sua tyrannide occupante ac romanae foelicitati invidente fieri hic asserens ut sueta offitio a romanorum coloniis Romam non afferantur Edidit et alios duos libellos in Eutropium quendam eunuchum quem nullius non flagitii insumulans docet a servo ad consulares fastes devectum atque eo duce rem publicam labefactam fuisse atque effoeminatam ut pote que eunucho quem anus nomine celebrat regebatur Docet et eiusdem a non debito sibi fastigio deiecto quae dum acutissimis aculeis effigiat hominem plane infamem ac sceleratissumum describendi forma imitari volentibus proponit Praeterea hos autem libros est alius heroica item tuba ab eo scriptus de nuptiis Honorii imperatoris et Mariae suae coniugiscui et epithalamion lyrici tractus praemisit In quibus pernuptum nuptiales ritus atque apparatus describit et ingentibus honorum laudibus effert Id quod idem facit in describendis tertio quarto et sexto eiusdem consulatibus quos panegyricis tubis seorsim describit simul cum consulatu Manlii Theodori in cuius laudes non parum serio invigilavit Triplicem ad haec panegyrim edidit in laudes Stiliconis quem innumeris pene laudibus ubique effert Tum in pangyricis cum in libello de victoria Stiliconis contra Xlaricum quem famoso proelio devicit Edidit ad haec panegyrim in laudes trium fratrum Probi Probini et Olibrii quibus a consulatibus atque publicis honoribus quos adepti fuerant conficit encomium Extant praeter haec epigrammata quamplura eiusdem partim elegio partim heroico tractu in diversorum tum laudem tum vituperium scripta quae nuper Tadeus Ugoletus Parinensis a situ vindicavit In quibus est P atque magnetis nature nec non gigantomacis vel histricis quem porcum spinum nos appellamus descriptio Scripsit adhuc treis illos libros vulgo notiores de raptu Proserpine qui titulo epitomem suam produnt quare hoc solum addiderim eleganter ab eo efferri Orphei excellentias in artificio lyrico ei conditionem ac statum inferorum quos lyra placavit Orpheus cum lege certa coniugem Proserpinam a Plutone raptam redemit Caetera sunt poeticis curis inserta quare de eis supersedeo
