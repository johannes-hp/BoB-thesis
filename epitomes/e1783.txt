1783 Desiderii Erasmis Rotordami ratio seu methodus perveniendi ad theologiam et argumenta in omneis epistolas apostolicas
Desiderius Erasmus Roterodamus vir qui candidissimis communi omnium literatorum consensu atque plausu datis calculis privatorum hominum excesit preconii indigentiam inter innumera pene alia quae in studiosorum gratiam aedidit librum quemdam non avarae scripsit pagine qui ratio seu methodus inscribitur compendio perveniendi ad veram theologiam qui quamvis titulo suam ferme prodat epitomen hoc tamen spetialius de eo dixero doceri in hoc libro quo ordine quibusnam disciplinis quo exercitio quorum librorum lectione qua disputatione ac quorum hominum atque scriptorum imitatione possit quispiam sic theologiam perdiscere idque compendio seu brevi temporis intervallo ut christiformem quamdam in se doctrinam disseminatam reperiat ex candidissimis orthodoxorum scriptorum monimentis menti sue illapsam tradit enim ad hoc optima praecepta docetque id omne quod ad hoc est necessarium sermonem suum eo extendens ut hinc Christi doctrinam evangelicam quam ab apostolis divulgari voluit et omne deniquecirca quod theologia veluti circa cardines versatur luce clarius proditum deprehendas cuiquidem operi adiecit argumenta in singulas apostolorum epistolas quibus sub compendio divina apostolorum atque adeo recondita sensa reseravit
