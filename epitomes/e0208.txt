208
Ioannes Maior Ecchius genere suevus anno sue aetatis 26 Christi vero 1513 satis diffusum opus de divina predestinatione in lucem emisit cuiquadam ductus chrysopassi lapidis allegoria chrysopassum nomen indidit cuius et aliam mihi elicere placet allegoriam nam sicut et lapis ille corporis parvitate et coloris varietate atque virtutis exuberantia nimiam pre se fert commendationem ita parvitas seu authoris primeva aetas et auctoritatum varietas ac materie sive subiecti virtus et immensitas commendabile hoc ipsum opus redunt de etate enim iam superius disseruimus de autorum sententiis ac opinionibus credas quicquid actenus expresse vel virtualiter ab omnibus sacre pagine professoribus per varios anfractus disseminatum fuisse in hoc uno libro coagdunatum atque digestum autoris solertia contineri ceterum eaque alii doctores partim prolixius partim strictius quam rei arduitas ferat pertractarunt ipse mira quadam ingenii acrimonia collegit repugnantia coadunavit mutila perfecit brevia dilatavit diffusiora iusto contraxit obscurisque lucem tribuit ut non solum artificiosum rerum ordinem verum et argutissimas mireris omnium solutiones presertim in re tam immense prescrutationis unde non immerito veniam meremur si et operis medullam aut saltim illius resolutionem non adducimus cum nec ipso volumine huiusmodi desiderii affectum sedare ad plenum valebis ideoque satis mihi dixisse sit agere de predestinationis materia videlicet quid sit predestinatio atque reprobatio et effectus utriusque ac obduratio cum similibus terminis ad huius materie discussionem aptis insuper utrum sit aliqua ratio vel causa predestinationis divine aut reprobationis ex parte creature predestinate vel reprobate non tamen eo modo ut in controversia ponatur an sit aliqua causa illius rei que est predestinatio cum ut et ipsa autor ait sit notum deum et omne quod est deo idem non habere causam sed sicut est infinibilis ita est ineffectibilis sed solum queritur an propter aliquid precognitum futurum in creatura rationali deus voluerit huic vitam eternam et non alteri cuius quesiti tres precipuas recitat ac discutit opiniones prima quod non sit aliqua ratio ex parte creature nec predestinationis nec reprobationis sed tota illa diversitas sit ex sola voluntate divina secunda est omnino prime repugnans asserens quod tam predestinationis quam reprobationis ex parte creature sit aliqua ratio Tertia vero que et media utrarumque habetur est eorum qui misericordiam dei magni facientes reprobationis quidem causam astruunt sed predestinationis negant in quarum discussionem talem servat ordinem uti si quid ad hanc materiam commodolibet pertinens imaginari possis id totum discussum in hoc libro te reperire posse credas ubi mixtim offendes cur deus creaverit prescritos cum sciverit esse damnandos et an sancti compatiantur penis reproborum et an sanctificati in utero possint peccare et qualiter sit revelationibus credendum et an Christus potuerit mentiri cum nonnullis aliis huic predestinitionis materie annexis
