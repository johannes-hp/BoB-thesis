1862 Caroli Fernandi speculum disciplinae monasticae 4016
Carolus Fernandus monachus benedictinus apud coenomanos in monasterio vincentiano sub annum quintum decimum supra sexquimillesimum librum quemdam aedidit cui titulus speculo disciplinae monasticae quo in quattuor partiarios libros distincto permixtim in eis docet quod titulo suo spopondit monastice scilicet vitae typum quem adeo depinxit aegregie ut veluti penicillo deliniasse videatur omnia quae monachis ex professionis suae offitio incumbunt monachis inquam sub regula Benedicti militantibus hoc dixerim quia licet cunctis religiosis admodum conducit hoc speculum spetialem tamen suorum benedictinorum curam habuisse videtur hos enim docet imprimis regulariae professionis verba et quonam pacto stabilitate morum conversatione et obedientia a caeteris monachorum generibus secernantur deinde cummulatissimo praeceptorum acervo docet quibus exercitiis dediti paupertatem continentiam ac obedientiam religionis fundamenta sanctius adservare possint inter caetera humilitatem otii et cogitationum supervacanearum fugam considerationem periculorum vitae prophanae propriae voluntatis abdicationem dei timorem fortitudinem in tentacionibus spem in nullam presumptionem luxuriantem et omnium tandem passionum profligationem monachis commendans et remedia simul docens quibus ea assequantur post quae in secundo libro docens quid sit monachus exclimari institutis sic eum describit ut universam monachum dicentem vitam comprehendat docet praeterea quae prius animo versare debeant addicturi se religioni ubi etiam explicat aegyptiorum consuetudinem in suscipiendis novitiis desideratque omnium maxime luctum in monacho aliter negans eum posse professionis suae rationem habere utque simul eos consoletur probat luctum non repugnare nec esse impedimento spirituali gaudio sed inquires fortasse cur hec inter tam varia prae ceptionum genera sigillatius annotaverim quam caetera sic tibi habe occursum speculum hoc monasticae disciplinae esse tam varium tamque fertile in monasticis institutis ut omnium spetiatim meminisse non potuerim generatim vero sat fuerat dixisse monachos hic habere typum vitae monasticae sed placuit ea quae punctim annotavi adscribere quia sunt precipua et quae monachis omnibus tam benedictinis quam diversae observantiae religiosis iuxta conducunt
