938
Didimus Faventinus lutherane secte sic vocatus emulator grassante nuper lutherana peste atque heresi adversus Thomam Placentinum fidei nostre et cui lapsum cucullatus ille heresiarcha minitabatur ecclesie clipeum opulentam excudi fecit orationem qua evomendis in omnes recte sapientes ac lutheranam heresim exulare desyderantes convitiis tanto usus est orationis fuco ut quisquis orationem illam suam legerit credet haud dubie nisi verborum lenocinio post habito rem altius repetat et accuratius trutinet spiritu veritatis omnia lutheranos disseruisse et reliquos omneis theologos in fide lapsos et hallucinatos fuisse vix enim sat commode explicuero aut explicans fidem auditorum lucrifecero quanto eloquentie pigmento lutheranam sectam de indulgentiis quas nihili omnino estimat de poenitentia quam satisfactione destituit deque rhomani pontificis monarchia quam destruere nititur veram et spiritu veritatis dessiminatam esse contendat interim in philosophos in theologos et in rhomanum pontificem tot evomens sycophantias ut ab orationis sue lectione non secus quam a scopulo fugias dum etenim sophistas id quod non improbo bonarum literarum novercas aculeis suis pungit permistim divum Thomam  Albertum  Egidium  Scotum et classicos omneis viros ad interitum usque insectatur monachos preterea cum tamen ipse monachorum insulsissimi sit defensor et verbi divini declamatores in numeris afficit iniuriis et denique fidei cultores commenticia occasione nusquam non sigillat punngit atque intemperate mordet
