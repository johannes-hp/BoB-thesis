1128 Richardus Bartholinus De responsione data oratoribus Leonis X 619
Richardus Bartholinus Perusinus codiculo quodam ad publicam lectionem delato relationem fecit eorum que tractata sunt anno 1518 in comitiis rhomani imperii Auguste Vindelicorum habitis super responsione danda Thome de Vio Gaietano cardinali tituli sancti Sixti legato apostolico ceterisque oratoribus decimas a sacerdotibus a laicis vigesimas et quinquagesimas pro bello contra turcas suscipiendo petentibus aut exigendas suadentibus Ex qua quidem relatione id quod percipio est prefatum legatum perfica pompa Augustam ingressum fuisse et postquam exceptus fuisset literas et diplomata pontificis principibus obtulisse habuisse preterea orationem satis cultam ad principes qua captata prius benivolentia causam exposuit quamobrem venerunt scilicet quod periculum inmineret nomini christiano Proinde precium fore opere ut a germanis viribus sevissimi hostis obviam iretur Principes vero decreto consultationis die et eodem celebrato rem senserunt esse arduam in qua de expeditione contra turcam suscipienda ageretur et idcirco deliberationem maturiorem superhabendam esse senserunt et tandem nihil nisi differendam rem esse concluserunt recensitis prius rhomanensium astutiis et dolis ac imposturis quibus germanos solos ceteris id quod querebantur nationibus inmunibus in preda esse Italis questi sunt Dicta sunt et multa in eorum que Rhome cottidie aguntur detestationem que omnia pro ad rei expeditionem tum sacerdotibus cum populis animos ablatura videbantur quare ad maturiorem consultationem res delata est
