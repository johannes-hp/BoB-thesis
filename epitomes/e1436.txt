1436 Abraham Iudeus De nativitatibus
Habent astrologi libellum professioni sue longe utilissimum Abrahe Iudei de nativitatibus In quo de ea parte astrologie que de nativitatibus tractat licet compendiose adeo tamen citra alicuius precepti ad astrologica de nativitatibus ferenda iuditia desyderium ut quasi ad amictum contraxisse eum dicas quicquid astrologorum princeps Ptolomeus et antesignani Doromus Meshala et Andur√ßagar de eisdem verbosis codicibus scriptum reliquerunt Unde prenotant imprimis primum mensem a conceptione Saturno attribui eo quod ipse semini vim retentivam administret secundum vero Iovi eo quod incrementum semini conferat tertium Marti calorem augmentanti et motum attribuenti quartum soli vitam spiritualem cordi infundenti quintum Veneri corporis lineamenta et membra formanti ac venustanti sextum Mercurio qui membra segregat hactenus coniuncta septimum lune que est qui forme est indicativa Nascentem autem in hoc mense vivere inquit contingit sed non diu et vix aliquis innquina carens in hoc ait mense nascitur octavum preterea mensem iterum Saturno dedicatum esse notat egressum conceptui prohibenti nam si inquit vel ex motu anime vel accidente corporis in hoc mense pregnans peperit et pariens et partus simul vita privabantur Nonum vero Ioui rursus adscribit quo plurimi nascuntur Decimo autem Martem preficit motum illis qui illo mense nascuntur prebenti Accidit et vndecimo inquit mense nasci quempiam sed vix millesimum quemquam his velute Isagicis prelibatis figuris exemplaribus singulis domibus antepositis et adiectis canonibus docet quem vite succesum nascens habiturus sit qualiterque id astrorum peritus prognosticare possit inprimis de anima et eius affectibus necnon de corporis complexione et vite quantitate iuditia ferens Deinde de vita in speciali tum de possesionibus et fortunis deque isque uel causa uel fortuito aut ex astrorum influxu per totum vite terminum ventura sunt sigillatim edisserit de singulis figuras et breues canones tradens quos ne iusto prolixior sim non transcribo
