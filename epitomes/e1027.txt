1027
Gellius Bemardinus Marmita parmensis in Lucii Annei Senece decem tragedias luculenta admodum et sane perquam optime elaborata scripsit commentaria in quibus non modo gra vissimas Senece sententias et longe veritati proximas fictiones diligenter explicat sed insuper singulis actibus atque scenis sub compendium cogit omnium fere dicendorum argumentum ut quisquis commentaria prolixuscula sen serit possit primo intuitu dicendorum materiam agnoscere et sine ulteriori commentariorum ope textum adamussim intelligere scio tamen quisquis hec commentaria legerit ulterius quandoque progressurum propter historiarum et fabularum explicationem quam fecit non ieiunam sed talem ut sepe auctoritatibus poetarum ab hoc vel illo poeta similem tractatam fuisse fabulam ostendat quod poeseos studiosis plurimum ad imitationem suggerit
