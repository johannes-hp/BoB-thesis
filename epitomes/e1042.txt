1042
Est in re literaria liber quidam dictus porte lucis a PauloRitio nuper ex hebraico in latinum conversus in quo de ineffabili nomine Tetragrammaton quod solum creatori et nulli creaturarum communicabile est deque aliis novem sanctis horrendisque Dei nominibus plura recondite veritatis archana declarantur semite etenim atque vie quedam per eorum nominum mysterii explicationem docentur ad supernam conscendendam patriam sunt autem ea nomina Ehie Ioh Edonai Tetragramaton El Eloha Elohim Edonai Zenoas Elohe zenoas Sadai quibus Dei maiestas omnipotentia bonitas ineffabilitas incomprehensibilitas eternitas aliaque id genus attributa quibus Deum efferimus sic declarantur ut interim quamplurima interserat moralia precepta et exhortationes ad bene beateque vivendum explicatur et causa quare nomen Tetragrammaton a iudeis licitum non erat proferri aut si proferebatur hoc fuisse semel dumtaxat in anno a principe sacerdote in magno die poenitentie quequidem omnia hec habent ad veram theologiam suggerens quod varia per ea Trinitatis mysteria erudantur
