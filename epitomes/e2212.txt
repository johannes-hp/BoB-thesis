2212 Adelardi Barthoniensis quaestiones naturales 
Adelardus Barthoniensis natione anglus septuaginta sex naturales queaestiones sive problemata in unum volumen redacta ad posteros transmisit ex quarum resolutionibus reconditioris philosophumenta varia archana reseravit ut non facile speciatim in epitomem redigi possint quare generatim ea perstrigens attestor in eis contineri nonnulla scitu dignissima de proprietatibus et natura herbarum pluscula item animalium brutorum naturam concernentia et plurima ad hominis et suarum partium compositionem atque dispositionem spectantia pluscula ad haec ad sensum naturam penitentia suggessit et plurima scitu perquam utilia de Maris accessu et reccessu deque salsitudinis eius causis et de cursu fluminum ac origine florum nec non de natura ventorum utque coniunctin plurima colligam varia hic enodavit problemata ad meteorologicarum impraessionum naturam ac proprietates pertinentia 
