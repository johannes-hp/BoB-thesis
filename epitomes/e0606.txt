606
Alexander de Hales natione anglus doctor ille quem minoritarum immo poene totum theosophorum vulgus irrefragabilem appellitat olim principia sumente scolastica illa seu argumentatoria theologia volumine quodam spatioso posteritati sese commendavit titulum pre se de virtutibus ferente quod tractatis in eo longe profecto appositissime congruit  nam aliud in tam spatioso codice docetur quam quod ad virtutes spectat  auspicatus siquidem a virtutis generali speculatione incredibile poene est quid scribat de eius entitate natura accidentibus aliisque rheticulis quae theosophastri disceptatores circa eius cognitionem effectum atque finem et obiectum contexunt  et puto modo temere testari disputationes has suas de virtutibus collectum et consequenti poene processu digestas id omne continere quod ceteri eiusdem materie scriptores centenis et eis pluribus voluminibus providere  nec tantum id asserverim de virtutis suprema ac generaliori consideratione verum de eiusdem divisione in fidem specie charitatem que theologice virtutes appellari sueverunt deque cardineis virtutibus nec non de earumdem membris quarum materiam tam late prosequitur ut fere nihil initurus cum argumentosis hominibus literarium de virtutibus conflictum desyderes quod ab eo circa earumdem effectus naturam et accidentiam atque obiecta suggestum non sit nisi id forte animadvertas quod de cardineis virtutibus in generali disputans speciatim postea solum de prudentia ac temperantia edisserit circa quarum postreme consyderationem multis de castitate ac de virginitate et earumdem meritis annexis tam diviti de virtutibus operi quod alii tertiam tertie eiusdem vocant finem imponit 
