1939 Ioanitii isagoge medicinae 3178
Ioannitius quidam vir qui simplici hac nomenclatura posteritate sese cognoscendum praebuit isagogen quamdam edidit medicinae in qua sub compendio definivit ea fere omnia circa quae medicina theorica versatur versatur autem hec circa tria videlicet circa contemplationem rerum naturalium et non naturalium et earum quae sunt contra naturam ex quibus egritudinibus et sanitatis ac neutralitatis ut aiunt et suarum causarum et significationum scientia procedit res autem naturales sunt septem scilicet elementa commixtionis compositiones membra virtutes operationes et spiritus quibus addunt aetates colores figuras et distantiam inter masculum et foeminam quaequidem omnia hic ccompendiosissime definit post quae de rebus non naturalibus agens definit ea quae medicum scire oportet de aeris mutatione de anni temporibus de numero ventorum et eorum qualitatibus de modis terrarum de exercitio corporis de divisione balnei de modis ciborum et potus de somno de coitu et de accidentibus animae postremo difinit res contra naturam febres scilicet ac eius speties modos apostematum genera aegritudinum morbos in officialibus membris et pluscula alia ad causas signa et naturam ac proprietatem morborum pertinentia quae spetiatim non refero ne transcribam
