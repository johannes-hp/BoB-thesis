1904 Egidius de Roma de regimine principum 2930
Egidius a Roma ordinis heremitarum divi Augustini sectator de regimine principum volumen quoddam edidit lectionis admodum fructiferae quo in treis partiales libellos dissecto docet in eis permixtim qualis debeat esse principum educatio quodve sit educatorum ac iam in suo regno constitutorum offitium et quae sit laudabiliter instituta oeconomia seu politia familiaris et domestica quaeve ad laudatissimam requirantur rempublicam quae ut spetialius de articulem secundum librorum sectiones procedam quorum primus in quatuor dissectus est particulas quarum prima docet in quo sit ponenda foelicitas ac in quo reges et principes eam collocare debent ubi post multas negationes quibus felicitatem a voluptate a divitiis ab honore a potentia civili et quibusvis denique bonis temporalibus separat tamdem in solo Dei amore et in actu prudentiae eam statuit de inde in secunda particula huius primi libri docet quas virtutes habere debeant reges atque principes cuius rei gratia de distinctione potentiarum animae de subiecto virtutum quod intellectum et appetitum statuit et de quidditate omnium virtutum deque virtutum obiectis et iis in quibus consistunt abunde hic edisserit in tertia vero huius libri particula docet quas animae passiones sequi debeant reges atque principes quo fit ut de animae passionum natura plurima hic discutiat deinde in quarta particula docet qui sint iuvenum quive senum tam nobilium quam ignobilium mores et qui horum sint laudabiles et qui vitio dandi quibus edoctis secundum librum exorditur quo in treis parteis dissecto in prima docet quo regimine reges et principes debeant suas coniuges regere ubi permixtim habent et cives quique qualiter familiam suam instituere debeant qualiterque sit uxoribus convivendum ac quae et quibus dotibus tam interius quam exterius predicta uxor sit ducenda deinde in secunda parte docet quae habenda sit ratio educationis filiorum tam a civibus quam a principibus et quibus disciplinis atque moribus sint imbuendi ac sub quo preceptore debeant militare in tertia vero huius secundi libri parte docet quae sit habenda principibus atque regibus cura ministrorum et familiae suae ubi permixtim explicat quam utile fuerit possessiones sub proprietate distingere docet et quod temperamentum sit asservandum in edifitiis extruendis qualiterque utendum sit bonis exterioribus disserit praeterea de necessitate inventionis pecuniarum et de spetiebus commutationum licitis et illicitis necnon de multiplici servitute naturali scilicet legali positiva et conducta ac dilectiva tertium post hec librum in treis item distingit partes in quarum prima tractat de utilitate comunitatis tam domestice quam civitatis et regni ubi habes contra Socratem et philosophum quemdam cui felleae nomen ac contra Hyppodonium quemdam proprietatis astructionem probatumque non expedire ut omnia sint in republica communia ut illi statuebant ne uxores quidem aut filios eximentes deinde in secunda huius libri parte docet quomodo regenda sit civitas atque regnum tempore pacis ubi de regis offitio et de tyrannidis de testatione deque magistratuum conditione quales scilicet esse debent et de regis consiliariis et iuditio recto ac iudice bono necnon de legum variarum distinctione deque sanctione seu latione novarum habes quidquid philosophus ac frugi homo docere potuerat in tertia vero parte docet quomodo gubernanda sit respublica tempore belli ubi nihil est omissum eorum que ad bellum gerendum et ad castra munienda ac ad duces et milites eligendos ad exertitum instruendum ad navale bellum in eundum conducat de omnibus enim iis et de plusculis quae facile coniicies fore accessoria abunde hic edisserit
