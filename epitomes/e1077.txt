1077 Cesarii Arelatensis sermones ad Lirinenses 567
Divus Cesarius Arelatensis olim archiepiscopus qui tempore Lotharii et Ludovici filiorum Caroli Magni et pape Symachi floruit vel ut alii volunt temporibus Constantini et filiorum eius anno Domini 670 decem et octo in unum volumen congestos sermones posteris reliquit quos ad monachos Lirinenses quorum abbas multo tempore extitit eum scripsisse perhibetur In quibus non adservato eorum modo qui nunc vulgo declamant thematis scilicet propositione et sermonis divisione sic concionatorem egit ut pie admodum fratres suos eum instruere voluisse metam extitisse agnoscas sui laboris In omnibus enim virtutis amplexus commendans ac vitia detestans ea veluti typo quodam delineat quo vere monasticam et religiosam vitam decent fratribus enim nihil preter mutuam charitatem orationis assiduitatem contemplationes salubres concordiam obedientiam aliaque id genus innumera religiosis necessaria persuadere conatur utque epithoma coartem nihil preter moralia et vite secure inductiva precepta in sermonibus iis suis tradidit
