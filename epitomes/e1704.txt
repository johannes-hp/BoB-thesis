1704 Bonifatius de Cena de vitiis 1566
Bonifatius de Cena minoritarum ordinis sectator et eiusdem in francia olim minister librum quemdam augustae fimbriae posteris pietatis atque literaturae sue testimonium reliquit de vitiis quem viaticarum excursionum volumen vocavit titulo quidem non degenere docetur enim in eo quibus viaticis est opus ad caelestem proficisci volentibus hierarchiam ad quam cum nemo possit nisi creatori suo gratissimus accedere librum hunc exorditus est ab ingratitudinis detestatione docens scilicet quam sit deo odiosa et quot ab ea pullulent vitia utque ab ea declinemus neq in eius baratrum demergamur summo studio monens continua demum oratione edisserit de superbia de ira de invidia de odio de dectratione de periurio de avaritia de gula de luxuria de accidia de neglectu reipublice de falsitatibus et fraudibus hominumet de tristitia docens quae sint singulorum incommoda et quibus hominem periculis immergant quamque puteant his vitiis irretiti coram summo rerum opifice deo et hec quidem non solum theologica veritate ostendit sed exemplis passim ea quae de vitiis disserit comprobare studet docens qui quibus vitiis irretiti fuerint et qualem habuerint exitum que omnia docentur ab eo more quodam parenetico sive exortatorio ad virtutes quarum quam dulces atque suaves sint amplexus vel ex eo manifestum reliquit quod nulla non macula vitiis dedito aspersos esse probat unde non modo vitiorum hic agit in sectatorem sed et doctorem moralem non tepida auscultatione dignissimum
