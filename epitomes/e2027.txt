2027 Higinii Astronomicon Poeticon  2822
Higinius quidam non dilutae auctoritatis auctor  Poeticon astronomicon edidit opus profecto lectu iucundissimum quo in quatuor partiales libellos dissecto docet in primo eorum quid mundus  quid sphera  quid huius centrum  quid axis qua ratio circulorum  quaeve sectio terrae secundum spherae coelestis divsionem  in secundo autem libro recenset signorum ac syderum coelestium historias seu mavis fabulas quibus diversa rerum genera in coelum translata finguntur causas simul explicans translationis eorumdem ex quibus non parum utilitatis desummi poterit quisquis poetas manu versando nolit alicuius astronomici loci intelligentia destitui  in tertio vero libro variis pictasmatis sydera ac sygna coelestia deliniavit explicuitque coniunctim fortunam qua in coelo relucent  in quarto autem ac postremo loco agit de ordine circulorum coelestium et de planetarum motu depingitque horum figuras et vehicula quibus alios aliis vehi poetica licentia effingit in toto hoc volumine nihil suggerens reliqui 
