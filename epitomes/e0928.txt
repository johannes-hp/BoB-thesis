928
Ioannes Ravisius Testor nivernensis natione Gallus ad annum 19 supra sesquimillesimum spatiosium excudi fecit volumen officina inscriptum in quo quot ac quantum rerum scitu memorabilium monimenta aggregaverit explicatu si modo possibile sit puto tamen esse longe difficilimum reperiuntur enim in eo omnis generis merces si namque historiis et antiquitatibus variis oblecteris si ad poesim concinnandam omne genus florum poeticorum desyderes si denique de quacumque re investigabili petas exemplum habes in officina hac liberalissime quod desyderium tuum expleat repositum adeo ut nescias verius ne historiam an humaniorum literarum alterius tituli volumen appellites habet enim miscellanea omnium rerum collectanea que nullo consecutionis ordine deprompsit queque nec in epitomen cogere nisi exemplis possim unde si mortis varia genera si parricidas si eos qui sibi ipsis manus violentas iniecere si claros re aliqua viros si insignes virtute et vitiis si bella crudelia si humanissimos homines si contra sevissimos si doctos et doctorum amatores atque osores si fertilia et abundantia rebus aliquibus loca si contra sterilia si amores si formosos si turpes si denique quicquid imaginari potest scire cupis alio tibi non est precium opere preter memoriam rei quam inquiris adiutrice enim tabula et servato in multis ordine alphabetico statim in id quod petis dirigeris latius quidem et abundantius in officina que seriem alphabeticam non habet et recollectius in cornucopia quod a rerum multitudine sic appellavit nec iniuria nam cuiusque generis scibilia in eo reserantur id quod efficit ut epitomen conficere aliam non possim nisi lexicon eam suam operam appellando omnium pene ad quemcumque usum investigabilium remm
