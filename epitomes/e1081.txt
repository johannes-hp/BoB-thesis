1081 Luciani somnium et nigrinus et caucasus et adversus eum 584
Lucianus Samosatensis grecus ille fabulator primum lepidus atque eruditus preter alios quamplures dialogos quos edidit somnium quoddam suum descripsit efficax admodum ad studia literarum incitamentum Sub duarum enim muliercularum typo quas sibi per quietem visas ait in somnis erudite admodum ostendit quanto prestet animo vigere quam corpore et suomet exemplo eruditionem potissimum ut pote qua animus nobilissima hominis portio escolatur iuventuti excolendam Scripsit et in eum qui in figura dicendi dixerat eum Prometheum referre quo tractatulo causidico relaxat quod orationes a se conscriptas eo quam a strepitu forensi erant semote et dialogos suos irridebant Extat preterea dialogus quidam suus cui Nigrino titulus In quo loquentibus amico et Luciano Nigrinum platonicum philosophum veluti specimen et exemplar proponit iis qui a vulgari strepitu semoti divinarum et humanarum rerum contemplationi omnes suos conatus destinarunt Taxat deinde suorum temporum mores Romanorum fastum insolentiam et luxum substantiam non ineleganter describens Scripsit et alterum dialogum cui Prometheo nomen in quo defensionem Promethei caucaso affixi proponit et artiorem in Iovem ac reliquos ethnicorum deos incriminationem que quidem omnia tam affabre conficta fabula destulit ut nihil sit quod in eo desyderes
