1512 Tractatus de martyrio sanctorum qui incipit Querenti mihi ac diligenter perscrutanti
Extat sane non iniucundus nec infructuosus in republica literaria tractatus de martyrio sanctorum inscriptus cuius auctor licet operam suam non ignaniter prestiterit nomen tamen suum non prodit quarum ut amplius innotescat opus ipsum de quo loquimur hoc adscribatur eius exordium Querenti mihi ac diligenter perscrutanti christiane ecclesis fundamentum a quo principio ut epitomen exordiar docet id ipsum fundamentum esse martyrium quod definit esse passionem quam quis pro Dei omnipotentis gloria ac sui ipsius et proximi salute discrete sustinet Particulam hanc discrete ob id potissimum addens ne quis temerario ausu sibi ipsi martyrium paret ut visi sunt fecisse qui edocti a Platone inmortalitatem anime mortem sibi ipsis conscivere Inter quos ex Lactantii tertio divinarum institutionum libro refert Cleantem Chrysippum Zenonem Empedoclem connumerat et Brachiotem quemdam et Catonem uticensem quorum ille cum eumdem librum perlegisset precipitem sese dedit hic vero antequam sese occideret eumdem Platonis librum dicitur perlegisse Refert et alios qui temere mortem occubuerunt licet aliis respectibus inter quos demoratum et Lucretiam de phama sua desperantem et omnium quos natura produxit nephandissimum Iudam neque solo hic exempla recenset eorum qui temere mortem oppetiere scilicet etiam eorum qui iuxta definitionis martyrii formam fortiter occubuere inter quos varios sanctos utriusque sextus commemorat quorum sub nomine martyrii plerorumque sanctorum meminisse sat fuerit Ego nunc que speciatim notanda hausi adscribam Imprimis martyrium per iustitiam et invidiam primo inductum esse habuisseque initium ab Abel quem Cain frater occidit ob invidiam qua premebatur quod Deus ad munera Abelis et non Cayni respexisset Martyrem autem grecis latinis testem dici notat et martyrium testimonium martyresque esse fidei testes unde etiam martyrium matrem appellat fidem Colligit post hec plura martyrii genera Martyres enim eos dici posse asserit qui cum divites sint spontaneam et in Deum ordinatam amant et servant abstinentiam cuiusmodi fuere David Abraham et patriarcharum plures ac inter christicolas Magnus Constantinus Theodosius maior et iunior Ludovicus rex Francie et Stephanus rex Ungarie Sub secunda specie aut secundo genere martyrii ponit pauperes qui ad Dei honorem elemosinam pro sua paupertate tribuunt aut Deo quod valent affectu pio offerunt cuiusmodi fuisse ait Tobiam et viduam que pauperculum suum munusculum in gazophilatum misit et inter christianos inquit fuere innumeri Ponit deinde 3ium martyrii genus castitatem in iuventute uti Ioseph sancte et fortiter in Egypto servavit et hanc nemo perfectius Christo et sua matre inquit servavit quorum sequaces fuere Ioannes Evangelista Stephanus protomartyr et virginum foeminarum exercitus innumerabiles 4ta autem martyrii spetiem asserit esse patientiam veram in abversis 5tam compati aflictis 6xtam ferre contumelias et odientem diligere omnium generum perfectissimum esse vult sanguinis effusionem et vite expositionem pro Hiesu Christi nomine Docet post martyrium tribus precipue modis perfici Primo dum quis animo suo alterius poenam ita imprimit ut propiam sibi reddat id quod omnium perfectissime fecit christipara virgo Maria cuius animam doloris Christi gladius pertransivit secundo modo perfici ait corporis nihil pendo poenas sed hilariter sufferendo tertio inquit perfectissime perfecitur quando quis corpore patitur et animo quo martyrii genere martyrium princeps Christus passus est corporis quidem doloribus quales nulli fuere similes in anima cruciatus sustinuit innumeros cum previderet humani generis gratia sese pati et futuros fore homines plerosque ingratissimos Martyrium autem inituros oportere ait non sua virtute sed in Christi nomine confidere et debere eos induere magnanimitatem alacritatem et liberalitatem tolerandumque esse martyrium amore Dei nostri et proximi Docet et alia quamplura que martyrium decorant atque sublimant et inter ea varia plerorumque sanctissimorum martyrum gesta commemorat ex quorum dispositionibus et variis affectibus diversos martyrii gradus colligit Docet ad hec martyrum ingentia premia inter que unum plurimis pregnans est ubi multa reseravit de electorum gloria atque premiis incidenter de Paradyso mahumetico quod ex Alchoram elicitur edisserit in hunc modum ex Alchrani quod latine preceptorum collectio sonat 87 capite colligens Deus credentibus et benefatientibus dat honorem et ornatum atque mercedem maximam paradisum locum et lectisternia serica ubi nec solis fervorem neque frigus sentient Et ibidem cum vasis vitreis et argenteis optime componis potus velut zingiber saporifer ex dante suffitiet et vestientur inquit ulterius omni colore praeterquam nigro quoad statum vero perfectos omneis fore asserit in statura quidem Ade et in forma Hiesu Christi nunquam incrementum neque decrementum patientes Ingredientibus ante primum apponi ait cibi loco iecur piscis Albebbuch deinde fructus et potus defluentis paradisi et denique inquit affertarint presto erit de superfluitatibus autem quas noluit egerendas ait si quid superfluit id per sudorem odorem misci fragrantem resolutum iri asserit Voluptatis preterea omnes genus illic futurum docet et quas inquit hic uxores habuerunt fideles illic habebunt Cetere vero erunt concubine et ancillarum ait non erit numerus Aderunt ad hec virgines oculis inmensis atque pulchris et illic accubabunt tapetis sericis stramentisque purpureis omnibusque sibi dilectis perpetuo potientur Refert et alia plura stupenda et abhominabilia que prolixum esset et forte inutile adscribere Hec autem duxi apponenda ne eorum que tractat discutit atque confutat cuiusmodi sunt omnia hec mahometica et plurima alia ex Alchorano nihil in epitomate non cogerem Post hec quia nonnulli huius etatis atque temporis martyrum spernere solent atque exprobare confutat argumenta quibus pseudo christicole illi errori innituntur Docet et diversorum exemplorum varietate que nos potissimum a martyrio retrahant impedimenta Deinde ostendit quomodo apostate et qui Christum servatorem abnegarunt ad poenitentiam trahendi sint Monet ad hec tempore martyrii martyrio aptos credunt docet in universum qui sint habiles martyrio probatque laicos a martyrio non esse exemptos ubi Christi nominis desensio id ipsum inquirat Post hec quia constat in omnibus Christi operibus maxime observantie et imitationis fuisse divum Franciscum quia ad hec constat in ascensione sua Christum mandasse discipulis ut irent in sanctum servare evangelium Circa quam difficultatem concludit minoritas ex precepto non teneri neque alios etiam ullos cuiusvis religionis proffesores ad prosectionem in patrias infidellium martyrii sufferendi ac divini verbi declamandi gratiam si tamen ad hoc inquit habuerint crebros mentite instinctus dicit eos posse et si probabiliter senserint huiusmodi instinctus adeo esse debere profici ubi prius tamen mentem suam superiori manifestaverint ubi etiam docet quas ad hoc onus idoneas personas iudicare debeant superiores Postremo autem circa hunc tractatum docet quisquis eius extitit auctor quem modum habere debeant martyrium subientes si linguam ignorent eorum infidelium ad quos charitatis et martyrii ardore accedere cupiunt ubi etiam conmemorat plurimos qui contra infidelium errores libros ad gentes scripserunt et tandem ubi de stili pedestreitate licet non sit usque adeo inelegans auctor se excusavit charitatemque docuit provertie ast in hoc tractatu adsumpte causam fuisse finem tractatui suo imponit
