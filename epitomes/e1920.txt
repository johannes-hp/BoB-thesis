1920 Lactantius Firmianus de divinis institutionibus et de ira deide phoenice de rresurrectione et neophytomos 2026
Coelius Lactantius Firmianus vir communi omnium litteratorum ductu non dilutae aucthoritatis sub Constantino olim imperatore florens varia edidit literaturae suae gravissimos testes opuscula inter quae septem circumferuntur libri de divinis institutionibus in quibus multiplex divinarum assertionum reperias archanummultiiugaque in philosophos contorta spicula quibus ad internitionem usque persequitur iactantiosam eorumdem arrogantiam elatumque supercilium est autem argumentorum quibus eos confodere nititur scopus probare experte eos fuisse veritatis ac rerum omnium quas recte scire putabant ignorantes cumque totis septem de divinis institutionibus librorum scopus versetur circa hoc ut impia gentilium et ethnicorum philosophorum vanitate detecta singularis dei maiestas vere atque intemerate colerentur in primo libro falsas esse demonstrat deorum atque idolorum religiones notansque in primis quanti aestimanda sit veritatis cognitio et sapientiam non esse probandam sine religione nec contra hanc sive illa strenue admodum contra eos agit philosophos qui providentiam divinam evacuant ac deos aut indubium vocant aut negant aut plures uno ponunt cum multorum uti prophetarum poetarum sybillarum et ipsius apollinis testimonio probetur unus ineffabilis immensus aeternus rerum omnium quaecumque creatae sunt providus dispensator confutat et varios dissimilesque per universam terram hominum stulticias susceptus cultus et vana gentilium sacrificia docens simul quo tempore et quibus sub auctoribus vanae superstitiones ceperint et quid fuerit vitae eorum successus quos stolida gentilitas cum homines fuissent prodiis venerata est uti sunt Iupiter Mars Venus Mercurius Apollopluresque alii deinde in secundo libro fontem patefacit errorum causasque omnes quibus decepti homines idola primitus adorarunt hominesque quam plurimos deos esse crediderunt et postmodum inveterata persuasione in susceptis pravissime religionibus perseveraverint ubi spetiatim notandum colligo nihil prius homines deo ingratos facere ac rationis oblivionem et sui ipsius ignorantiam fierique per has ut deus colatur in adversis et contemnatur inproperis confutat et in hoc libros stoicos qui stellas et coelestia corpora numinis vim habere credebant probans similiter contra eos neque mundum neque aliquam eius partem animam habere docet praeterea hic quomodo mundus creatus fuerit confutans Aristotilem qui ipsum aeternum posuit docet insuper hic quomodo creatus fuerit homo et caetera omnia animalia in eius gratiam quod quidem sepius in processu suo repetit notat et hic animalia non ex terra vel sponte creata esse sed dispositione divina suggerit ad hec nonnulla de sexus discretione et primo hominis statu et de demonibus per quos omnem supersticionem et quidquid in orbem irrepsit pravitatis originem habuisse ostendit sed ut rursus ad scopum revertar egregiis hic tum rationibus tum auctoritatibus ac testimoniis ostendit nullam posse esse religionem in idolorum cultu sed nec sic licet poterat non ieiune locutus philosophis pacificum garriendi locum relinquit quin rursus tertii libri initium sumens a veritate quam probat eloquentiae praeferendam esse docet philosophis tunc maxime credendum esse cum ignorantiam suam profitentur et ipsius philosophiae nomine convinci quam innanis fuerit gentilium philosophantum occupatio docens deinde ex quibus rebus philosophia constet et quis fuerit auctor academicae sectae quam nihil recte probat definire notat Zenonem et Socratem totam e medio sustulisse philosophiam et quasi quodam bello civili confecisse sapientia interim in medio errantium versante et academicis contra physicos et his contra illos dimicantibus ostendit post hec philosophos nihil rectum atque a veritatis cultore amplexandum sensisse de summo bono probans scilicet nihil eorum quae mortales appetunt summum bonum esse scilicet ipsam vitam aeternam propter quam virtutes ait non quidem has propter se esse expetendasprobat deinde id quod saepius in processu facit animam esse immortalem et hic causas assignat quare divina traditio logicam non desideret aut philosophiam scilicet aethicam solam in qua docenda probat summos erravisse philosophos quos etiam ostendit perperam definuisse philosophiam esse ducem vitae et virtutum parentem expultricem et ultricem vitiorum probans scilicet philosophiam neque verum docere neque ad recte vivendum instruere et non recte sensisse Lucretium sapientiam inventam esse ab homine ac in eodem errore fuisse Senecam ubi desinit quid secundum eum sit philosophia qualiter una sit sapientia sicut unus deus et una veritas notat et hic recte docentes et male viventes non utilitatem scilicet inanem percipere ex philosophia delectationem et quod sapientia se ipsam semper exercet in bonis actibus ac quare non philosophiae scilicet sapientiae iugiter insistendum sit coniunctim postea docet quae fuerit Epicuri doctrina et quomodo Leusippum et Democritum habuerit auctores erroris et fabros atomorum et assertores voluptatis et quomodo pythagorici ac stoici contrario Epicuris errore descipiant sic animarum immortalitatem statuentes ut eas in varia corpora transire mentiantur unde licet Ciceronem et alios plerosque philosophos animae immortalitatem docuisse consentiat ostendit tamen infideliter id eos fecisse et circa hec notat Socratem aliis philosophis fuisse cordatiorem in multis tamen desipuisse quorum ipse inibi subiicit exempla notat et hic Platonis dogma non nisi criminis fontem esse ac fomitem et virtutum omnium exterminium ridet insuper hic antipodas quos ideo philosophos effinxisse ait quia mundum opinati sunt esse rotundum probat ad hec fortunam nihil esse quam tamen philosophi deam ac deum mentiuntur quem eis errorem demonas ait immissise qui aut deum nesciebant aut contemnebant deinde veluti epilogo praedictorum docet quomodo transeundum a philosophorum vanitatibus ad veram sapientiam id est ad verbum dei in quo solo veritas invenittur et virtus et beatitudo post quae in quarti libri initio docet quomodo unius seculi error in omnem sit transfusus aetatem et totum orbem occupaverit ubi notat Platonem et Pythagoram fuisse literarum prosecutores et ubi querenda est sapientia ibi gentibus esse sapientiae titulum deinde ostendens sapientiam et religionem inseparabiliter cohaerere et necessitate naturae dominum esse unum qui ingratum abdicat filium et fugitum punit servumpaulatim ad incarnationis mysterium digreditur cuius gratia primo monet sollicite inspitiantur prophetarum oracula quos inquit divinitus esse locutos rerum multo ante praedictarum convincit eventus docet et quo tempore prophetaverit Moses et quot annos Iosue regerit populum et quot praefuerint iudices et quam diu regnaverint reges et quo tempore dominatus sit syrus qualiterque sit in prophetis sapientiae fundamentum quod autem deus creator omnium coomnipotentem genuerit filium et per eum creavit universa testimonio probat sybillarum et Trimegisti et oraculis consonis prophetis et sapientissimo Salomonideinde ostendit nomen filli tam angelis quam hominibus esse ignotum docetque unde dicatur Iesuset unde Christuset quid de Christo prophetaverint Davidet Salomonac Ioanes evangelistanotatque rectius a graecis Christum dici λογονquam a latinis verbum ubi docet quid de deo senserint gentiles philosophi Zeno et Trimegistus et quae sit filii dei prima quaeve secunda nativitas et quomodo eductus sit isrrael ab aegypto et quibus ingratus benefitiis caput bovis in memoria Apis dei AEgyptiorum figuraverit et quis ordo publicarum fuerit potestatum usque ad domini passionem docet praeterea quae fuerit causa incarnationis Christi qualiterque praedictus fuerit a prophetis virginis conceptus et partus et passio Christiac rresurrectio ac ascensio ac iuditium probat et hic filium esse a patre secundum deitatem et quod germinae substantiae esse convincitur tum ex operibus propriis tum ex oraculis prophetarum et etiam apollinis milesii testimonio ostenditque hic coniunctim ea quae de Christo vaticinata sunt ad neminem posse referri nisi ad eum post quae sermonem inducit de aeterno Christi sacerdotio quem nunquam suum scilicet patris honorem quaesivisse ostendit plurima simul edisserens de Christi miraculis et gestis in carne ante passionem et de ipsa passione quae iudeis est scandalo et stultiae gentibus docensque qualiter veram et singularem sapientiam habuerit ac veritatem et summam virtutem explicat deinde quid praefiguraverit circumcisio et quare in illo iussu sit fieri membro ac quare iudeis prohibitum fuerit carne suilla vesci docest post hec quae causa et quis ordo fuerit dominicae passionis et quibus sit primum nota miraculis et quae in ipsa passione contigerunt miracula probatque hic ante Christi passionem non potuisse inteligi legem veterem novumque testamentum veteris esse ad impletionem et quibus hoc praedictum sit testimoniis deinde rursus sermonem inducit de ascensione domini et divisione discipulorum ad nascentis ecclesiae fundamentum iaciendumubi notat quomodo Petrus et Paulus romam venientes prophetarunt regem in brevi venturum qui hierosolymam destrueret et iudeos deleret eodem quo postea contigit modo monet praeterea ut argumentis revincantur illi qui divinis detrahant sacramentis ubi declarat quibus argumentis utantur infideles ut dominicae incarnationis fidem evacuent notat et hic praeceptoris morum vacillare auctoritatem si non facit ipse quod docet sicut in phariseis patet qui contra sua praecepta vivebant cum Christus prius fecerit quod postea docuit ubi coniunctim discutit an coelestis doctor possit non esse perfectus non quidem loquens de eo quem venisse adhuc negant iudei scilicet e coelo aliquem middentum esse fingens qui vitam hominum rudimentis virtutis instituat et ad iusticiam formet circa quam dubitationem asserit non posse quempiam esse perfectum qui corporis assumptione sit mortalis hic interim ne sophista insurgat annotanns Christum licet humanitatem nostram assumpserit non tamen esse natum ut alii homines nascuntur sed ex carne virginis post quae de mysterio crucis et virtute ac significatione eorum quae Christus gessit aut pertulit deque praefiguratione eius in agni legalis immolatione et de potentia ac efficatia signi crucis et invocationis crucifixi contra demoniorum impetus plurima admodum erudite edisserit et hic rursus de vera ac singulari religione et de unitate patris et filii pluscula philosophice digerit docetque quomodo unius dei possunt esse cultores qui duos colunt alterum patrem et alterum filium immortalem illum hunc vero mortalem deinde pro huius quarti libri complemento nonnulla edisserit de haeresibus quas non modo prophetae sed etiam Christus et apostoli praedixerunt emersuras et esse vitandas ubi etiam docet illam solam ecclesiam seu religionem catholicam esse ac veram in qua est confessio ac medicina peccatorum per poenitentiam et fidei sacramenta post quae quintum librum ab hoc auspicatur quod impium est ante damnare vel personam vel causam quam demerito eius cognoscere ubi etiam docet quare sapientia iungenda sit religioni et quare huius mundi sapientia literas sacras contempserit notatque hic eloquentiam servire seculo et plerumque ut amplius elucescat ex industria impugnare veritatem quae fere semper idoneis asserctoribus indiget et exemplo duorum quos in bithinia viderat philosophorum docet ex doctorum defectu temerariis hominibus datum esse veritatis impugnandae audatiam caeteraque in hoc quinto libro in quo plurima de iustitia habentur colligere possim in his fere asserctionibus continentur apostolis abfuisse mentiendi voluntatem et respondendum eis fuisse eorum blasphemiae qui Christum magum fuisse mentiti sunt iustitiam regnante Saturno terras incolluisse sed Iove regnante iustitiam fuisse fugatam idque debere haberi pro vero et non pro figmento poetico id quod sentit de aureo seculo quod hominem inpietate expulsum queritur licet mox in consolatoria verba prorumpat ostendens Christum rursus adventu suo illud restituisse deum praeterea colendum esse virtutibus et non corruptibilibus donationisiniustos putare omnibus abesse iustitiam pietatem non posse assequi deorum cultores et quid ac ubi eadem sit christianorum persecutores ipsis esse bestiis truciores et quare et ac quibus tormentis martires affecerint quorum passionem solidissimum probat esse fidei fundamentum cumque hic ostendat in duabus praecipue virtutibus consistere iustitiam in pietate scilicet atque aequitate docet simul quid sit pietas secundum Trimegistumet quid aequitas secundum Ciceronemubi notat stultum non posse esse iustum neque sapientem iniustum et christianam religionem per patientiam defendendam esse et ratione potius quam sevitia ferro vel igni et quantum et in quibus differant religionis vere et falsae cultus docet et hic quare deus bonos et electos ab impiis vexari patiatur et quare maligni spiritus instigent cultores suos in persecutionem fidelium et quare vera religio videatur inanis plusculaque alia ad verae religionis commendationem facientia de qua et de vero dei cultu plurima item in sexto libro edisserit docens inocentiam verum esse dei cultum et deum nec esurire nec sitire nec in tenebris esse ut ei oporteat hostias immolari aut vina offerri vel lumina inter omnia autem quae ad dei cultum pertinent praestantissimum esse ostendit homines ad veritatem et iustitiam erudire tractat deinde de duabus viis quarum altera virtutum altera vitiorum est quae in litera pithagorica figurantur et de duobus harum viarum ducibus et de falsa definitione philosophiae quam auctorem Lucilum posuerunt philosophi ubi etiam notat differentiam stientiae et virtutis et philosophos nescivisse quid esset bonum aut malum nec intellixisse quis debeat esse rerum et operum finis et quomodo constet Lucilium falso definivisse virtutis offitia colligo praeterea ex hoc libro religionis caput et viam veritatis esse deum fideliter noscere et collere sensuum integritatem gratiam potius largiri quam veritatem liberalitatisque verum offitium esse gentes alere quae a quo speranda sit et quae sit eius merces ac in quo consistat vera humanitas et qui sint eius gradus et ea caruisse philosophos qui cum stoicis eam inter animi morbos posuerunt coniunctim hic explicat docet deinde quid stoici et peripathetici de mentis affectionibus senserunt et quomodo utrinque aberrarint ac quomodo dei praecepta a philosophicis dissideant institutis et quis sit patientiae titulus quaeve sint tres illae quas poete effinxerunt furiae quisque earum usus aut abusus adhaec docet quae sint senuum voluptates et in quibus quis sensibus abutatur et quare tactus vehementior sit in homine quam in caeteris animalibus et quantas per eum diabolus turpitudines ingerat ubi coniunctim notat quis cohitus licitus sit quisve illicitus et quare sola mulier inter omnia animalia post conceptum sit patiens viri et quis sit continentiae fructus quodve damnum et postremo quae forma laudandi deum et orationis deinde in septimo libro plurima edisserit de vita beata docens scilicet post iuditium foelicissimum futurum statum atque aureum seculum ubi etiam in ipso statim principio ostendit quantum errarunt stoici de ratione mundi et auctore omnium deo et homine per quem factus est mundus et quam manifeste contra Epicurum doceatur mundum dei providentia gubernari et similiter omnia quae in eo sunt docet et circa hec quare homo creatus sit corpore fragili et capax rationis et quare constet ex contrariis ac quid significet quod homo primum quadrupedibus conformatur et postea erigitur ac tandem utitur ratione et hic coniunctim declarat quae philosophorum quaeve fidelium sit assertio de animae immortalitate deque corporum resurrectione et quomodo differant anima ac mens quibusque testimoniis probetur iuditium dei futurum circa quod etiam rursus disceptat de fine mundi et errore chaldeorumde aetate mundi ubi docet quod post sex aetates idest sex et mille annorum status munndi mutabitur et renovabitur et quod mille anni sunt unus dies diei et quod mille annos regnabunt electi dei in terra post iuditium declarat deinde qualiter submersio pharaonis et aegyptiorum et liberatio hebreorum de servitute aegipti praefiguravit liberationem electorum et reprobationem damnatorum quae futura est in fine mundi et quae signatam illam quam hanc praecedent qualiterque romanum imperium ante delebitur qualiterque in asiam summa rursus potestas rerum revertetur et quibus gradibus Roma creverit et quibus defitiet quomodo praeterea interficietur Helyas ab antechristo qualiterque tertia die resurget et in coelum ascendet et quomodo antichristus persequetur ecclesiam quaeve miracula facere videbitur ac quis erit eius finis qualiterque hec prophetata sintdocet et hic iam finem faciens quomodo fiet iuditium universale de nocte qualiterque ob id vigiliae nocturnae christianorum nocte institutae sunt et quomodo quando hec scripsit non restabant ex quorumdam assertione nisi ducenti anni usque ad rerum innovatione quodque elapsis mille annis aurei seculi post iuditium solvetur diabolus et concitabit gentes ut sanctam expugnent civitatem quam dixerat ante deum electis constiturum mille annis vincto diaboloqualiterque poenis aeternis tunc malos omneis tradet deuselectis translatis ad gloriam angelorumdeinde omnes Christi fideles adhortans ut properent ad suscipiendam cum religione sapientiam per quas ad beatissimam pervenitur aeternae vitae beatitudinem libris his de divinis institutionibus finem perscribit circa quos hoc silentio nolim praeteriisse Antonium quemdam Raudensem errores plurimos in his libris annotasse quos iudice quodam eis appendit quos quidem hic non possum annotare nisi eos literatim ut ita loquar transcribam ad quod accedit et illud quod muneris mei dumtaxat est assertorum ab eo meminisse aliorum vero quae bene vel male astruxerit perpendere quare ad eiusdem Lactantii librum de ira dei accelero quem ad Donatum scripsit ac ob id potissimum aedidisse videtur quia animadverterat plurimos aestimare quod etiam nonnulli philosophorum putaverunt non irasci deum quoniam vel benefica sit tantummodo natura divina nec cuiquam nocere praestantissimae atque optimae congruat potestati vel certe nil curet omnino ut ex beneficentia eius quicquam perveniat ad nos boni aut ex maleficentia quicquam mali qui error quando maximus est edocto primum per quos gradus ad veritatem ascendatur et qui de ipsis gradibus deiiciantur hoc inprimis probat neminem unquam asseruisse deum irasci et non moveri gratia deinde confutat Epicurum qui negabat deum irasci gratificari et omnia providere et post hos explodit stoicos qui asserebant esse quidem in deo gratiam sed non iram in hoc religionis pietatisque cardinem versari ostendens ut neque honos ullus deberi possit deo si nihil praestat colenti nec ullus metus si non colenti non irascitur quare consequens esse ut irascatur ubi coniunctim Lucretium tamquam religionis subversorem elimat his versibus male de deo sentientem Omnis enim per se divina natura necesse est Immortalis aevo summa cum pace fruatur Semota a nostris oculis seiunctaque longe Ipsa suis pollens opibus nil indiga nostri Nam privata dolore omni privata periclis Nec bene pro meritis capitur nec tangitur ira quibus versibus si credamus religio tota dissolvatur necesse est cum deum asserant nec malis irasci nec bonis gratificari quasi impune cuivis liceret esse malo et frustra foret quispiam bonus Lucretio igitur confutato varias enumerat opiniones de mundi opifitio et gubernatione probans contra multorum assertionem mundum dei providen tia dei factum esse et gubernari unius ductu numinis et non plurium ostendit deinde omnia tam bona quam mala hominis gratia facta esse quem cur deus fecerit et unde ad eum perveniant peccata coniunctim hic declarat post quae docet quae sit in deo miserationis gratiae vel irae materia ostendens sine ira peccata corrigi non posse et hominem ex corpore vitia atque ex anima virtutes habere et cum deus velit homines esse bonos consequens esse ut eorum vitiis irascatur cuiquidem irae probat non contravenire malorum foelicitatem docetque hic quare si deus irascitur hominem irasci prohibuerit postremo adiiciens sybillarum auctoritates ad iram dei probandam huius libelli fastias absolvit post quem in coadunatione suorum operum sequebatur libellus de opifitio vel formatione hominis sed huius alias epitomen extraxi superest ergo ut saltu facto ad opusculum metricum deveniam quod de phoenice inscripsit a lego tractu quod facile absolvero si dixero in hoc tractatulo doceri phoenicis naturamproprietates ac vitae successum atque mortem et placidissimam in partibus orientalibus habitationem reliqum autem nihil in hoc libello suggerit scripsit et elegeiaco item pede carmen de resurrectionis dominicae die quo nihil nisi pia de eodem contemplatio habeturextat Lactantii libellus quidem nephytomum inscriptus in quo praeter quam plurima praecepta dei verum cultum et philosophorum oblivionem suadentia hec spetiatim notanda colligo iram cohibendam esse licet iniuriam patiamur spectacula sapientibus vitanda esse et eorum loco divinos celebrandos esse honores innocentiae commendationem fidei excellentiam et necessitatem atque fructus humilitatis commendationem et praeheminentiam inter virtutes docet et in hoc libello mundum factum esse ut homines nascantur hosque nasci ut deum colant hunc autem ab illis coli ut mercedem accipiant et hanc eos accipere ut aeterno deo serviant tum postremo docens quis futurus sit rerum status appropinquante iuditio universali receptui canit
