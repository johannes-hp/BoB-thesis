1801 Clerici et militis dialogus super potestate regia et ecclesiastica qui incipit clericus sermonis sui exordium 1934
Circumfertur vulgo dialogus quidam clerici cuiusdam et militis super potestate regia et ecclesiastica altercantium huius initii clericus sermonis sui exordium in quo clericus parteis tutans ecclesiasticorum summi pontificis sceptrum ad temporalia sese extendere contendit nonnullas ad ipsum confirmandum adducens evangelicas authoritates ast miles uti par est regiam potestatem defendens temporale dominium esse omnino alienum ab ecclesiastica potestate validissimis tum auctoritatibus tum rationibus ostendit quod diruto cleri fundamento facilius fore arbitrans primum quidem audit clericum asserentem summos quosque pontifices Christi esse vicarios at qui Christum habuisse summam in terris potestatem etiam in temporalibus dicente psalmista postula a me et dabo tibi gentes et de quo scriptum est ipse est rex regum et dominus dominantium cum ergo eam habere debeat pleno iure vicarius quam et dominus potestatem fuerit summorum pontificum eademque et Christi authoritas quod fundamentum miles sic diruit audivi inquit a viris sanctis ac devotissimis duo tempora in Christo distingui alterum humilitatis alterum potestatis illud quidem usque ad passionem hoc vero post rresurrectionem quoniam scilicet ipse dixit data est mihi potestas in celo et in terra Matthei ultimo at qui Petrus inquit constitutus est Christi vicarius pro statu humilitatis et non pro statu glorie et potestatis immitaturus scilicet quae Christus egit in terra et non ea quae nunc agit in gloria quod ad autem spectat ad potestatem terrenam Christi adducit id quod respondit Pilato dicens regnum suum non esse de hoc mundo et luce secundum scriptum quod non venit ministrare sed ministrari quibus et pluribus aliis clerum convincit probatque non modo reges esse pontificibus subiectos sed posse pro defensione patriae et ecclesiae petere honesta ex bonis spiritualibus auxilia a clericis
