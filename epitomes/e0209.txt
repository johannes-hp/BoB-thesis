  209
Ioannes Liechtenberger teutonicus sumpto argumento a Iovis et Saturni coniunctione anno 1484 perfecta pronosticum ad libri magnitudinem produxit quo non solum mathematicis nixus iudiciis verum et oraculis ac propheciis presertim Brigite et Reinhardi lorhardi fultus multa de venturis rebus pro maioris sui parte non minus horrida quam metuenda usque ad annum 1567 explicare conatur namque in prima parte que de ecclesiastico statu pertractat multa de beati Petri navicule periculis anxietatibus dissensionibus ac novis prophetis et seductoribus habentur In secunda imperii et ut plurimum theutonicorum regum atque magnatum turbines bella atque tumultus perscribit simul et de thurcarum imperio et progressu ac fine in tertia et ultima laycalis et vulgi conditio prescribitur quibus rixe contentiones interfectiones vincula odia et seditiones fames et pestilentie et huiusmodi minari mala denuntiat quae tamen omnia in diversis locis varietatem seu augmentum et debilitatem habitura confirmat iusta climatum et locorum differentias et positiones
