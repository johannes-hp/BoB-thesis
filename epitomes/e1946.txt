1946 Avicennae fen prima secunda et quarta primi et fen prima quarti canonis 3178
Princeps Aboali Abinsteni quem nostrates philosophi vulgo Avicenam appellant tantae vir auctoritatis ut ab eius in medicina decreto nephas putent artis medicae professores discedere libros arabica lingua scripsit quibus totius medicinae methodus continetur inter quas reperio duas primas fen primi libri canonis theorice et per quartam fen eiusdem primi ac primam fen quarti libri canonis pratice sic accomodatos esse ut totum in eis medicinae negotium consistat quae quidem doctrinae quia seorsum in manus meas pervenerunt seorsum confitiam earumdem epitomen docet igitur in prima fen primi quid ac quotuplex sit medicina et quid sit de medicinae sentiendum subiecto quotque sint genera causarum et quatenus a medico consideranda deinde declarat naturam et proprietates elementorum et coniunctim agit de complexionibus docens scilicet quomodo secundum diversitatem comixtionis qualitatum primarum in hominibus ac singulis membris et etiam secundum diversitatem aetatum distinguantur quaeque sit uniuscuiusque complexionis natura atque proprietates quid praeterea sit humor et quot sint eius speties et qualiter unusquisque generetur quaeve sit singulorum proprietas docet et hic humani corporis membrorum ordinem atque compositionem distinguit deinde inter virtutes animales vitales ac naturales docetque earum proprietates quatenus a medico sunt considerandae ubi etiam habes discussum quot sint operationes naturales et quae sit cuiusque natura et quot modis operentur cibus atque potus in humano corpore et quid ex eius proveniat post quae in secunda fen agit de pulsibus et urinis docens scilicet quid sit pulsus et quot sint eius speties genera ac differentiae et quid unusquisque pulsus significet aut aegro portendat urinae autem quid color quid substantia et qualitas ac quid ipsa talibus vel talibus accidentibus permixta significet curiose admodum hic edocuit quibus quidem duobus quia medici artem suam perfitiunt nihil de eorum natura medicis necessarium scitu in hac fen omittit in quarta autem fen huius primi libri canonis medicandi artem practicam docere incipit praemissaque universali de medicandi arte locutione docet coniunctim qualiter reparandum sit vitium seu malitia complexionis qualiter et quando oporteat evacuari traditque regulas communes vomitui et solutioni ventris demum agit de purgatione ventris et regulis eius in particulari et de superfluitate solutionis ventris ac hora constringendi eum et denique quicquid circa ventris solutionem observandum est curiose hic declarat id quod idem agit particulari sermone de vomitu docens scilicet medici circa eumdem offitium et quid similiter agere debeat is qui vomit et quae iuvamenta afferat vomitus et quid mali accidat ex superfluo vomitu quomodoque succurrendum sit dispositionibus quae accidunt vomenti aliaque circa vomitum consideranda tractat deinde de enemate quod est medicamentum nobile ad expellendas superfluitates intestinorum et de epithimatibus quae purgationi etiam congruunt necnon de embrone quae sunt medicamenta congrua ei quod ex capite et aliis membris oportet resolvi docet post hec quae in universum observanda sint praecipiendaque ac inhibenda circa flebotomiam circa administrationem ventosarum et sanguisugarumet de retentione eorum quae evacuantur ac de medicaminibus opilationum et apostematum chyrurgisque hic iuxta consulens docet quid faciundum sit ei qui plagam voluerit secare aut membrum corruptum velit sanare ulceraque curare ac cauterizare et dolores sedare postremo autem in hac fen docet quid faciundum sit cum multae egritudines simul coniunguntur a qua scilicet incipienda sit cura in quarto autem libro canonis agit de particularibus quae cum accidunt non attribuntur uni membro habetque liber septem fen quarum prima docet omne id quod observandum venit in curatione cuius cumque febris etiam si pestilentialis extiterit et circa calcem quomodo curentur variole ac morbille qualiterque extruncentur vestigia eorumdem quae quidem est huius fen summa
