1740 Epistole adversus Eduardum Leum 1640
Sub annum undevigesimum supra sexquimillesimum prodierunt in lucem aliquot eruditorum virorum epistole adversus Eduardum Leum britannicum qui ausu temerario annotationes quasdam aedidit in Desiderii Erasmi Rhoterodami novum testamentum quibus maculas ei plurimas et ineptas annotationes inurere conatus est quod ne forte ratione aliqua ductus fecisse videretur non defuerunt erasmianae gloriae studiosi qui apologeticas has conficerent epistolas ac in lucem emitterent ut quam in sui nominis potius quam in Erasmi depressionem scarabeus hic deblateravit omnibus constaret scripserunt itaque contra eum Thomas Lupsetus Guilielmus Nesenus Thomas Morus et Bonifatius Amorbachius inter quos Lupsetus ternis literis contra eum egit unis quidem ad ipsum Leum reliquis vero ad amicos quos de Erasmo male audire pudebat conscriptis Thomas aut Morus ad ipsum epistolam suam direxit Leum inter quos hoc convenit quod omnes unanimi consensu increpant Leum quod ausus es in Erasmum debachari et virulentias suas in hominem antea veluti laurum a fulgure ita ab invidorum saltem qui se publicare ausi sunt aculeis servatum evomere in hoc enim dissident quod omnes preter morum convitiis pluribus in Leum agunt sycophantiis pene in numeris eum deturpando Morus vero ob communem forte patriam britanicam et necessitudinem qua ipse Lei necessariis convictus erat modeste Leum ad palinodiam vocat hoc plane protestans nunquam quempiam Lei amicorum in hoc descensurum fuisse ut contra Erasmum scriberet si machinationis sue et infausti moliminis conscios eos fecisset antequam venenum suum in vulgus disseminasset quos vetus illud consilium secuturos dicit se non ad dubitare feras non culpes quod mutari non potest ipse enim palam culpat licet terperate atque astute tales tamen suo verborum lenocinio notas Leo impingit quales nec virum bonum neque prudentem decent
