2262 Gabrielis Biel epitoma expositionis canonis missae 
Gabriel Biel natione germanus theologicae professor acutissimus interalia quibus theologicam supellectilem adauxit epitomen aedidit expositionis canonis missae ex ea expositione quam in eumdem canonem luculentissimam aedidit decerptam in quo praemissis his quae requiruntur ad eucharistiae consecrationem tam ex parte instrumenti confitendi quam ex parte consecrantis ministri ac circunstantiarum temporis ac loci missam dividit in treis parteis in praeparationem scilicet eucharistiae consecrationem et communionem quarum primam vocat missam catecuminorum quia ad maiorem eius partem admittuntur catecumini  secunda dicitur canon  tertia communio quarumquidem partium singulas cerimonias cum suis significantiis mysticis adeo eruditae hic exponit ut vix ullus fecerit foelicius accuratius atque eruditius sed quia alias exposicionis principalis in canone ab eodem auctore aeditae epitomen excerpsi et spetiatius suae elucubrationis parteis explicavi eapropter nunc brevitati studendum et iam dictis muneri meo satis duxi fecisse 
