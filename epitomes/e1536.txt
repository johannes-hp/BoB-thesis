1536 Guilielmi Egidii liber canonum equatorii coelestium motuum absque calculo per Camillum Leonardum perfectus et augmentatus
Extat in re literaria liber quidam astronomice professionis inscriptus liber canonum equatorii coelestium motuum absque calculo Hunc edidit astronomus quidam cui Guilielmo Egidio nomen de cuius patria aut etate qua floruit nihil hactenus cognovi Dignatus autem hunc librum sua lima simul et calamo et auctario est Camillus Leonardus Pisaurensis qui ad annum 96 supra millesimum ac quadringentesimum canones nonnullos novos cum theoricis demonstrationibus ei addidit ad tabularum praxeos cognitionem Addidit et compendium astronomicum de diebus etiam criticis tractavit confutans eos qui contra astronomicam et medicine peritiam de eis locuti sunt et veram eorumdem observantiam docens mansiones ad hec lune annexuit ad cognoscendos aptos quivis exercitio et operi simul et funestos dies Inseruit et nonnulla ad medicinam pertinentia pro confitiendis in equo et commodo tempore pharmacis In residuo autem libri quod hec ordine precedit planetarum motus et coniunctiones et stellarum fixarum loca tabulis astronomica peritia confectis deprehendere docentur Declaratus preterea signorum zodiaci natura et que quibus provintiis presunt cum plusculis aliis de eorum natura planetarum ad hec potestates et vires tam accidentales quam essentiales et quibus corporis particulis dominentur ac omnia denique que ad eorum naturam pertinent hic docentur dixerimque sine controversia id astronomicum opusculum medicis perinde atque astronomis esse per quam utilissimum
