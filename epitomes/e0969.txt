969
Hadrianus Barlandus vir inter nostri evi Minerve proceres non infimis subselliis locatus anno supra millesimum ac quingentesimum 21 in epitomen redegit adagiorum chiliadas magni Erasmi qua opera nedum studiosis consultum ivit quod contraxerit volumen egregium sed mavis quam ut vel emi posset a tenuibus vel prelegi in ludis literariis vel circumferri ab iis qui crebris itineribus motoriam agunt fabulam id quod ipse Erasmus testatur sed preterea hoc fecit non in iucundum quod aptissima recensuit potius quam omnia deinde si que incidebant fortasse in magno volumine obsceniora sunt enim pleraque proverbia que quod ab hominum moribus sumantur castas aures offendere possent ea aut omisit aut ita tractavit ne qua illinc lues maneat ad teneram etatem et denique in hoc incubuisse videtur ut cum per adagionum moralem succum et iocosas allusiones doctior quisquam efficitur nullis interim malis moribus inficiatur
