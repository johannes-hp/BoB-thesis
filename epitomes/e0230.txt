230 68
Philippus de Leyden pontifici juris apud parrisios quondam interpres librum de reipublice cura et sorte principantis inscriptum ad universitatis aureliane instantiam edidit quem ipsa universitas zelo conservande reipublice Guielmo duci de Bavaria Hollandie tunc ac Zelandie comiti 22 eiusque nominis quinto res suas temerarius dilapidanti ac non concedenda importunis precibus elargienti misit ut ex eo regulas acciperet quibus sue prodigalitati modum imponeret concedendaque dignosceret potuit autem id facilius ex libri revolutione perceptum iri ex casuum varietate quos ad 85 numero proposuit propositosque per legum auctoritates discindit ac determinat quiquidem casus omnes sunt de rebus in quibus principis rescripta seu privillegia nullius esse debent auctoritatis atque vigoris eo quod subreptitie vel per favorem videantur obtenta vel per imprudentiam concessa ac in detrimentum ipsius principis vel rei publice tendentia quapropter ad prefatorum casuum calcem tractatulum adiecit de formis et semitis rei publice utilius et facilius gubernande denominatum neque immerito nanque in eo que imperatorem aut alium quemvis principem decent erga familiares suos qui plerumque immoderatius principes fatigare solent item que observare oporteat in domo principum cum artificibus item que in privilegiis concedendis demum quecunque decent principes in reipublice cura gerenda ac subditorum moderamine ut regni utilitas incorrupta ac singulorum status integer permaneat que 7 esse docentur quorum primum idemque precipuum est cultus religionis per quem ostenditur reipublice integritatem plusquam sudore aut extero seu prophano labore conservari circa hunc autem Aristotelem precipitur principi ut quam possit maximam adhibeat operam ut ecclesiis simul et ei a consilio ac secretis soli adiungantur viri iusti ac legis cum humanae tum divine peritiores quos etiam curandum est omni officio studio ac reverentia a prophanis ac ipso principe coli accedit huius articuli necessitati statim secunda quae est ut principes omni cura studeat sine bonorum oppressione sine iustitie violatione ac damnanda avaricia potens fieri sic enim fiet ut et princeps ametur ac timeatur pax vigeat et subditi honestis simul studiis eius exemplo vacent potens autem fiet princeps si non danda non elargiatur nec insolenter ac preter mediocritatem sua profundat avaritiam tamen uti scopulum fugiat cuius baratrum non incidet dum iustis subditorum precibus ac petitionibus amore et facili quodam benivolentia annuat tertio docetur reipublice conservationem nimirum concernere iustitie cultus qui inviolatus erit iuxta precepta in primo articulo princeps insudet ne alii quam pii docti simul et prudentes magistratus fiant ac aliis presint qui nec passionibus opprimantur nec muneribus corrumpantur sic enim reipublice tranquillitas servabitur nec pauperes ut fieri assolet in desperationem incidentes novos motus ac simultates plebeo conatu excitabunt quarto inquit pro reipublice integritatem servanda plurimum faciet si in civitatum ac oppidorum regimine talis sit polities ut in primis circa munitionem eorumdem et potentiores et plebei equali conatu anhelent deinde ut nec bonus nec malus extet immunis magistratus studeant quos item summa oppe viti decet ne laudabilia civitatum ac oppidorum statuta infringantur nec eaque in principis aut plebecule pernitiem vergunt vigorem retineant quae omnia facillime fient si iuxta tertium articulum soli pii docti ac prudentes in magistratus eligantur quintum quod reipublice omnino convenit ac eius perpetuitatem efficit est ut sedula connubiorum ratio habeatur fient autem connubia diligentius si matrone omni honore ac debita reverencia colantur quas per eos quorum interfuerit astu vario eodemque secreto ita institui opportet ut gravitatem castitatem ac proprii muneris partes nullatenus transiliant est autem mu neris earum solis inhiare domesticis culturis ac suppellectilibus coacervandis hec omnia facillime habebunt effectum si a republica lenones adulteri ac publici quivis hostes castitatis proscripti longe propellantur sexto accedit ad reipublice statum conservandum ut militie strenuitas incorrupta maneat quam curandum est ut vel mortis periculo preferant milites qui si indefensa alias reipublice membra protegant rebellionem submoveant ac privatis utilitatibus omnino non occupentur plurimum reipublice consultum erit septimo laborandum est studio quidem non vulgari ut agriculture sedulo vacetur quod fiet si aggricultorum innocentia per oppressiones non ledatur si villis ac agris suis securi insideant ac immorentur si ad iudicium vocati inter primos expediantur ac leviuscule remittantur si demum ab opere suo curetur ne importunius avocentur que omnia sine legum allegatione succinte ac veluti ad annulum contracta edisseruntur
