1026
Lucius Anneus Seneca patria cordubensis decem posteritati scriptas reliquit tragedias si modo opinio que nullam earum que vulgo circumferuntur ei subtrahit est enim in hoc controversia veritati consona sit quibus quam gravem quamque eloquentem et quam rari Apollinis vatem sese testatus est tam in aperto credo omnibus esse ut calami nostri fide non indigeat describit autem in prima earum Herculis ab inferis reversi post devictum trifaux monstrum Cerberum Iunonis ira conceptas furias quam primo inducens de Iove querulantem ob translatas in coelum pellices tandem multo omnium iniquissime ferentem effingit Herculi concessas cum animi tum corporis vires atque dotes deinde ultricem Herculi furias immittentem commentans pro victoria parta a Lico tyranno quem ob infestatam coniugem megeram et occupatas Thebas interfecerat continuo tractu Herculem ad usque interitum in coniugem et duos liberos sevientem et tandem recuperata mente sibi ipsi manum iniicere volentem ob interfectos filios atque coniugem configit a cede tamen Amphitrionis putatitii patris et Thesei amici precibus abstinenti pro exilii loco Athene ei proponuntur in secunda autem regno patrisque sedibus expulsum Thiestem quod fraternum invaserat thalamum vetitos que expleverat hymeneos sumptamque ab Atreo fratre suo vindictam qui epulandos ei filios ab adultera uxore susceptos simulata reconciliatione proposuit tragica item severitate describit in tertia vero Pollinicis et Etheoclidis post demortum patrem OedepodemThebarum regem regnandi ambitionem annexis que rem suffulciant fucatis historiis describens tragico tandem exitu mutuis fratres confossos que vulneribus docet cum enim alternis annis regnare statuissent et Pollinices qui primo anno exulabat peracto anno regnum Thebarum peteret repulsam que pateretur belli data est ansa quod extremi utrique diei causa extitit inscribitur autem hec tragedia ab tractatis in ea desumpto nomine Thebais veluti secunda a Thieste casu Thiestes et prima ab Herculis insania Hercules furens apellatur quarta autem que Hyppolitus inscribitur huius est argumenti Hyppolitus Thesei et Antiopes seu ut alii volunt Hyppolite filius celebe vita devota venationi totum sese dedit et quamquam constanti animo Venerem defraudaret mulieresque exosas haberet a Phedra noverca absente patre Theseo qui cum Peritoos amico ad inferos Proserpinam rapturus descenderat amatus est cuius turpi desyderio cum obtemperare variis impetitus blanditiis et illecebris noluisset redeumte patre adulterii et stupri a Phedra incusatur quam ob rem Theseus furore percitus de filii nece cogitavit ast Hyppolitus conscenso curru fuga salutem querere in animo habebat verum phocis que forte in littus exierant equorum ac rotarum strepitu preter refactis eisque repentino saltu in mare precipitatus exterriti sunt equi et currum per scopullos non valenti habenas cohibere Hyppolito trahentes miserum iuvenem loris implicitum  discerpserunt unde mortifero pregnata dolore Phedra sese interemit Theseus vero poenitentia ductus filii interitum flevit et lachrimis ei multis inferias solvit quinte autem tragedie  que Oedipus inscribitur argumentum est huiusmodi Laius rex Thebarum Iocastem ex Oedipode pregnantem agnoscens et Apollinem super futura prole consulens mori oportere didicit statim ut nasceretur tradidit itaque infantem Oedipodem armentario necandum qui simul et infantis commiserens et regi obtemperare contendens perforatis infantis pedibus et transmisso vimine suspendit eum ad arborem ratus sic inedia moriturum ast Phorba Polipi regis Corinthiorum pastor eo transeunte et vagitum infantis audiente extemplo concisis vinculis liberatus est et Corinthio cuidam donatus postmodum vero ad Meropem Populi regis uxorem que liberis carebat delatus regio fastu educatus est provectusque tandem et orto inter sphocenses discidio cum forte simul cum patre quem non noverat interesset inscius eum occidit et tandem per ignorantiam item matri proprie se commiscuit quod cum tempore rerum magistro didicisset regnum filiis resignavit seseque excecavit perpetuisque tenebris sese ipsum damnavit mater autem cum ob calamitatem Oedipi tum ob maritales thalami nefandam denigrationem tandem moritur sexta tragedia que Troas vocatur huius est argumenti diruta Troia dum greci domum reverti pararent exorta repente in mari tempestate per Cholchum discunt Achilis umbram petere ut manes suos greci victima Polixena propter quam a Paride in templo Apollinis interfectus erat placarentur iugulata itaque Polixena abluit hostiles effuso sanguine manes quam Phrigie matres extremis planctibus amissam queruntur septima tragedia que Medea vocatur hoc habet argumentum Iason in Cholcos cum argonautis profectus Medeam quod eius ope vellus aureum direptioni paratum sciebat uxorem sibi iungit quam cum amore correptus Creuse Creontis Chorintiorum regis filie ab dicaret illa furiis exagitata filios quos ex Iasone susceperat interfecit auctorque fuit ut magicis incantationibus Creontis regia simul et Creusa atris ignibus corruentes ex tremum clauderent diem octava tragedia que Agamenon dicitur tota in Agamenonis caput consumitur is enim a Clytemnestra uxore que eo absente et troiano bello intento cum Egysto adulterium commisit regressus ante fores propriosque penates trucidatur hec autem ab Oreste filio qui duce Electra sorore clam domus ingressus est simul cum adultero occiditur in nona autem Octavia nuncupata nihil fere preter Neronis sevissimi illius et ad inequitatem nati  imperatoris sevitiem continetur is enim Octaviam  Claudii filiam quam infausto sydere uxorem obtigit repudiat et in exilium cogens necat et Popeam  cuius amorem tenerrime deperibat uxorem ducit in cuius nuptialibus describendis pompis magis tragedia pars consumitur Octaviam autem populus omneis deplorat et inmeritis per regnum quemdam satellitem vulneribus confossam deflet in decima vero et ultima tragedia que Hercules Oeteus inscribitur ab Oeta monte inter Thessaliam et Macedoniam quo Hercules crematus est omnes repetuntur Herculis labores describiturque amor que Iolem deperibat et repudium Deianire que lerneo sanguine intinctam vestem Herculi inscia prebens ecce per omneis artus repens virus maciem extremam Herculi imprimit hinc Herculis serpit per ossa venenum quod ad desperationem detritum Herculem trahens causa efficitur ut in Oeta monte prefato constructa pyra medium sese proiiciat in ignem cuius spiritus tandem in coelos transvehitur hec sunt que summarie ex decem tragediis colligere potui quarum unamquamque in 5 actus distinguens versibus plerumque iambicis nunc dimetris nunc trimetris quandoque vero anapesticis et sapphicis aliisque quamplurim versuum generibus adeo eleganti stilo confecit ut pene dubites oratorem ne potiorem dixeris an poetam
