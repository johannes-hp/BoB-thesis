1495 Iacobi Fabri in quincuplex psalterium editio et appendix in tricesimum psalmis In te Domine speravi
Iacobus Faber Stapulensis philosophorum nostre etatis haud dubie princeps aut eisdem cum principe subselliis dignus ad annum octavum supra sesquimillesimum editionem quamdam apprime eruditam invulgavit in psalmos regii prophete David In qua non diversos ut plerique inter quos Didimus Origines Arnobius Eusebius et ex nostris Hilarius Hieronymus Ambrosius Augustinus et Cassiodorus sensus congessit sed unum duntaxat et eum qui Spiritus Sancti et mentis esset prophoete quesivit quem quod literalem appellet admonendum hic lectorem duxi non vocari ab eo literalem sensum eum quem vulgus commentariorum appellat qui David historicum potius faciunt quam prophetam sed eum sensum litere vocat qui cum spiritu concordat et quem Spiritus Sanctus monstrat unde communi edunt inquit literalis et spiritualis sensus non quem allegoricum aut tropologicum vocant sed quem Spiritus Sanctus in prophoeta loquens intendit cuiquidem sensui eliciendo invigilavit quem eo facilius et veracius suggessit quia non unicam sibi psalmorum literam subiecit quemadmodum inquit Augustinus psalterium vetus quod minus ceteris castigatum est secutus unde sepius ait relicta psalmi intelligentia evagari coactus est Cassiodorus rhomanam secutus est psalmodiam et reliqui eam literam quam presentem sibi in manibus habuere ipse varias literas ut pote quincuplex psalterium consuluit ut primarium inde sensum fideliter erueret Horum autem psalterium primum gallicum secundum romanum tertium hebraicum 4tum vetus quintum conciliatum appellat Gallicum quidem eo dictum credit quod ecclesia gallica id est cisalpina eo uteretur quod ad preces Paule et Eustochii secundo correxisse credit Hieronymum hoc ductus argumento quod in vetustis codicibus illud obelis et asteriscis reperiatur annotatum Romanum vero dictum inquit est psalterium quod in hac editione secundum locum obtinet quia Rome emendatum a Hieronymo in ecclesia caneretur romana id est Gallia transalpina Hebraicum vero quod nulla media intercedente lingua ex hebreo ad Sophronii preces latino illud donarit eloquio Porro psalterium vetus dicitur quod eo vel maxime ante editiones a Heronymo emendatas uterentur ecclesie Conciliatum vero quod pauca addat aut mutet ad Gallicum quo magis veritati et hebraico concordet psalterio et quandoque ut aptior et accommodatior habeatur sermo huic autem quincuplici psalmorum editioni succincta et que neutiquam tedio te affitiat Adiecit expositionem et concordias annotationes argumenta conciliationes aliaque id genus quibus facillimo labore possis divinum regii prophete sensum deprehendere Nullus est enim locus in tota hac psalmorum pentaplo quem non adamussim elucidavit et nullus psalmus in quo preter expositionem lucidissimam non suggesserit reconditioris aliquid theosophie quod tametsi in omnibus sibi cure extitit multo tamen curiosissime executus est in expositione psalmi trigesimi cuius initium est In te Domine speravi In cuius annotationibus cum ex disceptationibus quibusdam nonnullis visus esset cum cardinale Cusa asserere voluisse inferorum victricem confracticem et spoliatricem gloriosissimam Christi domini omnium redemptoris animam non nihil poenarum apud inferos passam ne ita de eo quispiam sentiret fecit in psalmum illum appendicem quo non assertorie sese in annotationibus illius psalmi sed disceptatorie locutum fuisse ostendit descenderisque in anime cum Cusa quem ita sensisse in prima psalmorum emissione suspicabatur et in hac secunda ut ita in sermonibus suis sentientem inducit probat Christi mortem et preciosissimi sanguinis effusionem humanam redentionem sufficienter factam esse unde vocem illam Domini salvatoris que proxime divini spiritus efflatum precessit consummatum est haud aliud sibi voluisse arbitratur nisi consummata peractamque esse humanam salutem reparationem atque redemptionem Pauli illud auctoritate corroborans qui inquit ad hebreos decimo scite illud interpretari videtur eum ait una enim oblatione consummavit in sempiternum sanctificatos Hoc autem ut omni dubietate destituat utque clarissime constet gloriose Christi anime nullam fuisse apud inferos inflictam poenam auctoritates omneis que ad hoc probandum suggerere videntur Ostendit non de Christi anima sed membris et de iis que corporaliter passus est intelligendas esse quod quidem est appendicis in psalmum trigesimum summa neque aliud est in hoc commentariorum suppellectile quod in epitomem cogam si hoc postremo testatus fuero brevem ab eo subvecti epilogum ut quos psalmodie devotio tangit ex ea descriptis quod suam iuvet devotionem facile reperiat Monet tamen ob psalmorum sublimem sensum ut christiformem quamdam imitationem quivis oraturus meditetur et quamdam in psalmus querat spiritus consolationem nec vane nec curiose orando
