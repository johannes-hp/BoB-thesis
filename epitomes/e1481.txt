1481 Plutarchi Cheronei varia opuscula
Plutarchus Cheroneus divi Traiani imperatorum foelicissimi preceptor et inter grecos tum historicos tum philosophos primarie vir auctoritatis inter alia quibus rem literariam locupletavit scripsit diversi fili atque succi varia opuscula celeberrime sue phame eruditione respondentia In quibus quom e precipuis que delectant sit ipsa rerum varietas sygillatim opusculo quamtunvis compendioso suam perscribam epitomem ea observata serie qua chalcograforum industria manus meas subiere
Scripsit igitur narrationes quasdam amatorias in quibus licet sint admodum pauce exemplorum tamem claritate duo effecit alterum quod amoris in hominibus imperium rerum magistra experientia qui monstrat alterum in narrationibus magis advertendum quod omneis eos quos amoris imperio indecens quippiam ausos commemorat turpi doceat fine perisse qui autem illi fuerint connitie eorum successus ac quantum puellarum causa periclitarint enarrare esset narrationes ipsum me non epitoma conficere quare ad eas lectorem remitto
Connumeratur inter opuscula secundo loco opus politicorum ad Traianum imperatorem In quo diversorum qui rem publicam optime administrarunt exemplis et que ad ipsum utilia duxerat preceptis sic discipulum Traianum et eo ipso principem quemque ac magistratum instituit atque instruit ut facile magistratus huic desumere posint leges quibus rempublicam per optime administrarent et principes doctrinam que doceat eos nihil foedum invisum indecens atque reprehensione dignum imperando genere
Huic annexum est opusculum eiusdem de virtute morum In quo de virtute edisserens inquirit que sit eius substantia et quomodo naturaliter subsistat et utrum ea pars animi que illam suscipit propria ratione sit composita et moderata an particeps sit aliem Quod autem virtus omnino sit a materia semota atque imprevista esse ac permanere possit latissime patere putat ut autem clariora atque firmiora explicatis aliorum dictis sua videantur statim in principio se convertit ad opinionum diversitates recitandas scribitque Menedemum Eretriensem virtutum e medio sustulisse multitudinem atque differentias quasi una esset que pluribus nominibus uteretur unde idem dixit fortitudinem temperantiam et iustitiam veluti gladium et ensem Aristonem autem Chium unam item substantiam virtutis fecisse narrat eamque appellasse sanitatem sed differentes numerosasque virtutes fieri asserebat cum aliud atque aliud spectabantur quem admodum inquit Plutarchus similitudini alludens si quis visum mostrum cum alba contuetur albivisum et cum atra atrivisum appellare velit aut quid aliud huiusmodi et in eamdem sententiam descendisse ait Zenonem Cittieum qui iustitiam finiens ait esse prudentiam que suum cuique tribuit in rebusque assumendis temperantiam et in perpetiendis fortitudinem Chrysippum autem ait suam cuique qualitate atribuisse virtutem sed hunc Plato dixit inusitatum atque incongruum excitasse virtutum examen Inter omnes autem ait convenire virtutem esse principis animi dispositionem et facultatem quan a ratione materialem nec putant inquit id animi quod ratione vocat affectibusque perturbatur discrimine ullo naturaque ipsa animi ab eo quod ratione preditum est esse distinctum sed eamdem animi partem quam intellectum principemque apellant continuis mutationibus conversionibusque obnoxium et in affectionibus ac per varias habitus vel dispositionis mutationes vitium fieri atque virtutem sed horum omnium opiniones Plutarchus confutans ex propia tamdem sententiam docet qui affectus studiosi censendi sint et qui contra vitiosi et plurima admodum erudite de natura et distinctione virtutum moralium suggerit
Sequitur in coadunatione opusculorum tractatulus quidam preceptorum connubialium qui titulo epitomem fere prodit Solum enim in eo Plutarchus Poliano et Eurydice scribens unde quinquagena precepta tradit quibus animadversione opus est iis qui pudicum thalamum exoptant Sunt enim ad utriusque coniugum institutionem ea que docet adeo utilia ut qualiter se erga uxorem habere debeat maritus et illa erga hunc adamussim per ea explicetur
Scripsit ad hec de educatione liberorum opusculum quoddam moralibus preceptis refertissimum In quo summa et in nulla re maiorem curam adhibenda esse monet quam ut optime instituantur atque educantur liberi quod egre haud quaquam fieri posse existimat si preceptoribus et pedenomis seu pedagogis optimis filios imbuendos tradamus qui a tenella eis etate dum ingenia flexibilia sunt virtutis tramites premonstrent et optimis quibusque disciplinis eos imbuant Contra autem facientes parentes quibus ut divites potius quam recte institutos dimittant maior cura incumbit summe detestatur aitque patres eos qui divitiis accumulandis neglecta filiorum institutione semper inhiant haud aliter facere quam qui magnam calceorum sedulitatem habent cum interim pedem ipsum peripendant hinc effici asserit ut quidam in alea procasissimisque sodalitiis uti naufragi demergantur alii in obsoniis et exquisitis ferculis diem peragant nonnulli iuvenilibus sese magis applicantes molis adulteria libidinesque complectantur qui si optimi cuiuspiam preceptoris consuetudinem habuissent aut talibus profecto rebus animum induxissent quare ut summatim dicam omnem filiorum educatio diligentiam defert et in hoc opusculo sola narrat que ex optima educatione sequantur commoda queque contra ex negligentia circa filios imbuendos damna
Sequitur deinde in serie opusculorum libellus de odio et invidia ubi totum eius studium est declarare quo discrimine distent odium et invidia docet igitur odium nasci ex opinione quam habemus quia is quem odimus malus sit aut in universum aut quantum ad nos attinet Invidemus autem plerumque iis qui foeliciter vivere videntur quapropter inquit invidia indeterminata est perinde atque egritudo oculorum que ad omnem splendorem turbatur Odium vero certis clauditur terminis cum semper in aliquibus subiectis permaneat Odium preterea est eciam erga animalia ratione carentia et in summa hoc inter odium invidiamque interesse videtur quia illud in brutorum eciam natura reperiatur hec humanum genus non excedat Ad quod accedit quia iuste invidere nemini quasquam possit Odio vero complures iuste habentur sicut hi quos odio dignos appellamus qui neque malorum consuetudinem fugiunt neque abhominantur neque iniquo animo ferunt
Post hec de animi tranquillitate opusculum subsequitur In primis eos confutare videtur qui homines minime actuosos tranquillam vitam ducere opinabantur alioqui tranquilliorem mulierum vitam quam virorum esse oportuerit neque que domi inquit plerumque excubare sessitantes soleant sellurariis in offitiis occupate Tum agendum semper aliquid esse monens ociumque detestans veram animi tranquillitatem in hoc maxime consistere docet ut sorte sua quisque contentus vivat nec adversitatibus deprimatur nec prosperis elevetur fortuna votis nostris obluctante maiorum nobis exempla proponamus quorum plerosque patientia insigni fuisse commemorat utque iam fumam totus in hoc versatur hic Plutarchus ut fortune iactum sive adversum sive prosperum equanimiter ferre nos doceat
Deinde in alio quodam opusculo de fortuna Rhomanorum inscripto ostendit Rhomanos plura gessisse virtutis qua fortune beneficio cuius gratia varios recenset Rhomanorum eventus pluraque preclara terra marique et domi ac militie gesta
Huic autem libro non absimiles sunt duo quos de fortuna et virtute Alexandri scripsit In eis enim Alexandrum inducit fortune obloquentem eamque acerrimem culpantem quod se factis et gestis Alexandri inmisceat quasi non Alexandri virtuti potius quam fortune quicquid egerit accepotum referri debeat Hortatur itaque sedulo Alexander fortunam et minio quodam modo ab ea exigere videtur ut desinat sue obtrectare virtuti et gloriam suam aut adimere aut obscurare neque aliud hic Plutarchus facit quod quamplurima de virtute ingenio et industria bellica ac fortitudine Alexandri hic commemorat probans permixtim aut saltem insinuans non esse foelices successus fortune tribuendos dum prudentie quis in rebus agendis innitur et labori
Scripsit preterea Plutarchus paralella quedam id est vicissim collata ubi solum re recenset virorum illustrium contentiones et memorabilia eorumdem facta tum dicta quibus ad arduas res subeundas facile quispiam accenditur Sunt et pleraque in eis dicta que si in factis quandoque similibus imiteris aut in dicendo applicare studeas facile anime nobilitatem insinues
Sequitur in opusculorum congerie libellus quidam de virtutibus mulierum In quo imprimis Thucydidem refellit qui optimam censuit mulierem de cuius laude aut vituperatione quam minimus aptum exteros sermo habeatur existimans probe mulieris nomen ilidem atque corpus domesticis parietibus contineri oportere ipse vero Leontini Georgie sententiam magis approbans qui putavit mulieris non formam sed egregium nomen debere apud quamplurimos esse vulgatam de illustribus mulieribus libellum conflavit ubi quamplurium preclara tum gesta cum facta commemorans exempla suggerit quibus ad pudititiam et honestatem atque virtutem matronas omneis cohertetur
Collegit preterea et in unum volumem redegit regum atque imperatorum apophtegmata quod quidem opusculum titulo argumentum sum indicat sola enim in eo narrantur clarorum principum atque imperatorum dicta preclara atque faceta Interque pleraque lacedemoniorum circumferuntur que non temporum sed literarium ordine adservato describuntur
His assutus est dialogus inquirens an brutis insit ratio In quo introductis Ulisse et Circe benefica ac Cryl Ulyssis socio in suem converso fugitur Ulysses Circem rogare ut socios quos detinebat in feras mutatos pristine restituat figure que illos secum incolumes in patriam reducere possit Contra Circe illud se non effectivam ait nisi prius eorum aliquem rogarit utrum vitam brutorum ad humanam vivere malit In disputationem igitur descendit Ulysses cum Gryllo in suem converso Is cum utramque simul vitam expertum esse dicat validis adeo colligit argumentis bruta quam homines in multo meliore esse conditione ut Ulysses ille callidissimus eloquentissimus illa vengat confutare manet itaque Gryllo inconsesso bruta perinde atque homines ratione predita esse
Edidit preter hec quinque Plutarchus libellos de placitis philosophorum In quorum primo ex diversorum sententia colligit quid sit natura et in quo differant principium et dementum que penes compositiones et simplicitatem senserint et quid de principiis nature senserint plerique diversi cerebri auctores Docet preterea quomodo coagmentatus sit mundus et qui philosophorum unum et qui plures posuerint mundos quid ad hec sit deus et quomodo nationem dei homines habuerunt qui genii et heroes quid materia idea causa quid corpus et quid de corporeum sectione in semper sectibilia quid preterea sint vacuum locus tempus motus interitus et ortus necessitas fatus et fortunam In secundo autem libro tractans de mundo et forma mundi discutit animans ne sit mundus ac corruptionis immunis necne et unde alatur et a quo elemento adorsus fabricam mundi deus et que sit eius structura et quam ob causam sit cernuus et de extrariis mundi partibus ac sicubi vacuum et que mundi dextere ex que leve partes de coelo ad hec et eius substantia de coeli sectione et in quot secatur circulos que stellarum substantia et quomodo sint composite de formas earumdem et ordine ac situ de vectatione et motu et illuminatione et significatione ac assignatione earum et quomodo fiant hyemis et estas de substantia item solis et magnitudine ac forma eiusdem de solstitio et bruma et deliquio soli de substantia magnitudine forma illuminatione et deliquio lune deque eius spetie et intercapedine qua distat a sole de anno vertente et magno In tertio libro de lacteo circulo de crinitis et emicantibus trabibus et aliis id genus de tonitribus fulguribus fulminibus turbinibus et vorticibus de nubibus pluvis nivibus et grandinibus de arcu coeleste de virgulis de ventis de hieme et estate de terra et eius ac quantitate et figura situ inclinatione motione et dimensione terremotibus de mari unde constet et cur amarulentum et unde reciprocationes maris et estus fiant edisserit In quarto libro de Nili exuperantia de anima et eius esentia ac principatu motu et immortalitate de sensibus sensibilibusque in primis philosophorum opiniones colligit Deinde discutit veri nec ne sint sensus et visa id est phantasie et quot sint sensus ac quonam modo fiat sensus et prenotio seu anticipatio et rationis habitus et quid intersit inter phantastem id est visum et phantasiam id est visi efficiens phantasticonque et phantasma id est adulterinum inanene visum de modo ad hec quo videmus et de spetiebus in speculo editis et an visibiles sint tenebre et de auditu odoratu gustu et voces natura plurima studiose colligit ubi eciam de respiratione et corporis affectionibus an vim anima illis condolescat nec ne paucula ex philosophorum sententia deducit Postremo in quinto libro philosophorum sententias colligit de divinatione de sonno de genitalis seminis substantia de emissione seminis de generatione foetus et differentia masculi et foemine de causa generationis monstrorum de frequenter coeuntis mulieres sterilitatis de geminorum trigeminorumque generatione et de causis similitudinis et dissimilitudinis parentum et progenitorum et quare aliquando alienis similes nascuntur parentibus vero nequaquam et de modis quibus sterilescun tum mulieres tum viri de sterilitate de conditione infantis in utero et unde alatur et quid eius primum absolvatur et cur septimestres infantes natales de generatione animalium et quomodo genita animalia et an interitui obnoxia quot genera animantur et num omnia sensu rationeque predita sint quanto tempore reformantur in utero animalia ex quibus elementis constent singule generales corporis partes unde sonnus fiat aut mors quando et quomodo incipiat homo perfici utrius sit sonnus aut mors anime an corporis quomodo augestant stirpes et an animantes sint de vegetatione et auctu quomodo fiat febris et an adnatus consectariusque sit affectus deque prospera et adversa valitudine ac senectute De omnibus autem his quid resolvat non facile ad scripsero placita enim dumtaxat recenset seu opiniones philosophorum nullius se ut in plurimis addicens sententie
Scripsit preter hec opusculum quoddam de musica In quo quicquid ad universalem musice divisionem et ad omnem musicam rationem pertinet dicere puto proportiones tonos et carminorum diversorum contexturam adamussium explicat Docet et quid poetis cum musica ratione sit non pluribus poetice arti apprime utilibus et necessariis
Postremo in opusculorum eius serie libellus est problematum quibus aliud nihil suggeritur preter diversorum ritum et cerimoniarum ab antiquis in diversiis patriis et apud diversas gentes observatorum rationes et memorabilium quamplurium rerum causas et institutiones unde quem antiquitatum prediscendarum sitis premit habet in his problematibus plurima que mirum in modum oblectant
