1812 Iudocus Clichtoneus de vita et moribus sacerdotum 1730
Iodocus Clichtoneus neoportuensis sub annum undevigesimum supra sexquimillesimum probande admodum lectionis edidit quemdam librum de vita et moribus sacerdotum in quo inprimis docet sacerdotiae dignitatis maximum esse argumentum eius antiquitatem ab ipso mundi exordio deductam quodque cum regia potestate magnam habeat cognationem et quo ad consecrationem maiorem illa sibi vendicare dignitatem probat deinde magno semper in pretio apud antiquos habitam esse sacerdotii functionem ac ab eisdem multis esse privilegiis dotatam et quod deus honorari sacerdotes praeceperit et in illorum contemptores acerba punitione animadverti cumque hanc eis potestatem ac consecrandi auctoritatem deferat coniunctim quantae sit virtutis et efficatiae sacratissima hostia quae per nove legis sacerdotes in altaris sacrifitio offertur declarat postremo quo ad sacerdotum dignitatem ostendit eam esse maximam a potestate ligandi et solvendi administrandorumque sacramentorumdemum ad id quod titulus spondet vitam scilicet eorum proximius accedens docet sacerdoti opus esse vitae probitate et sanctimonia ac profunda humilitate suique ad divinam maiestatem inanitione ut ad offerendum altaris sacrifitium fidutiam autem offerendi eiusmodi sacrifitium docet sacerdotem summere debere ex consideratione benignitatis et humanitatis Christi ubi coniunctim declarat quam timenda sit indigna huius ministerii executio et quanta gratiae exuberantia recte ipsum exercentibus conferatur requirit deinde in offerendo altaris sacrifitio rectam intentionem debitam ad omnia attentionem ubi etiam docet qualis esse debeat sacerdotum devotio in legendis horis canonicis requirit post haec a sacerdote ambitionis et avaritiae fugam amplexusque liberalitatis et abstinentiae et fugam consortii mulieris atque otii et his permixtim ostendit ieiunium non solum ecclesiastico instituto sed etiam divino praecepto atque iure esse ordinatum et ita homines ad id obligari ubi rursus monet ut otium fugiant sacerdotes et negligentiam circa suos dirigendos ac ludorum in honestatem deinde ex sacrae scripturae et canonicarum sanctionum testimoniis convincit castitatem et vitae continentiam a sacerdotibus observari debere probans vitae incontinentiam in eis esse voti transgressionem a qua solus episcopus aut eius vices genrens potest eos absolvere convincit et ibidem ex veteris et novi testamenti locis simplicem fornicationem esse peccatum mortale et postremo ad castitatem servandam docens nihil tam prodess ac otii et mulierum consortii fugam ac parsimoniam in victu exhortationem quamdam adiicit ad sacerdotes omnium iam dictorum summam more epilogi complectentem ut pro sua dignitate honeste vivant quaquidem exhortatione libri fimbrias absolvit
