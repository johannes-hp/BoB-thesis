700
Virgilius saltzburgensis natione Germanus ad annum virginei partus septimum supra millesimum ac quingentesimum librum quemdam philosophice supellectili adsuit inscriptum decalogium metheororum et id quidem non abs re nam decem sermonibus ut ipse vocat seu partialibus libellis quicquid scitu dignum est de metheorologis impressionibus effectibus atque naturis tam abunde complexus est ut nichil desyderes cuius tibi ignorantiam non abigat prefatus enim in primo sermone seu libello ex quibus potissimum authoribus decalogium suum conflaverit ad scriptaque librorum origine et bibliothecarum ordinatione simul cum his qui celebres bibliothecas olim instruxerint processu impressionum ignitarum ut sunt comete lancea ardens candela accensa scintillationes capre saltantes draco volans aliaque id genus plurima naturam causam materialem effectus et significantias seu ea quae protendunt bona aut mala sigillatim explicat deinde nubium diversitatem et earundem simul ac pluvie roris pruine nivis atque grandinis generationem docet proximo vero qui quartus est sermone de fontium fluviorum et montium generationem deque aquarum diversitate et diluvii seu cathaclysmi descriptione de maris item origine et salsedine motuque vario plurima erudite edisserit tum sequenti libro ventorum originem et generationem cum diversis de eisdem philosophorum opinionibus proximo vero terremotus cau sam accidentia signa et mirabiles effectus demonstrat deinde in septimo qui iis proximus est de fulminum choruscationum et tonitruum generatione atque effectibus in octavo vero de iride halone multisque aliis aeris impressionbus item de radiis visualibus et speculorum naturalis et artificialis diversitate deque multis aliis archanis in speculo latitantibus multo scitu dignissima colligit tum in nono de metallorum et mineralium omnium productione et origine et de vanis alchimistarum industriis plurima philosophice digerit Postremo autem qui decimus est sermone de numero et diversitate qualitatum primarum de digestionis et indigestionis speciebus de balneorum utilitate et diversitate deque elementorum dominatu in corporibus mixtis multisque aliis horum naturam concernentibus id omne explicans quod a philosopho recte instituto requiras finem decalogio praescribit cui ad calcem appendit completorium quoddam seu supplementum quo neglecta in decalogio obiter suggerit et citra magnam diligentiam scripta castigatoria lima levigat
