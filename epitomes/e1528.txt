1528 Petri Berthorii redictorium morale super totam Bibliam
Petrus Berthorius e Pictavo Gallie non incelebri oppido oriundus annos ab hinc centum et quinquaginta ut nonnulli referunt florens prior monasterii Sancti Eligigii Parrhisiensis ordinis benedictini egregio munere in posteritatem nomen suum transmisit ut pote tropologiis super totam Bibliam quas reductorii moralis super totam Bibliam titulo insignivit In quibus quidem quam strenuam narraverit operam ut studiosis omnibus rem omnium longe gratissimam faceret non facile explicuero Quis enim non videat esse multo difficillimum mysticas utriusque instrumenti figuras morali amiculo vestire quam inter latinos Hieronymus Augustinus Ambrosius Gregorius et Hilarius et apud grecos Origenes Gregorius Nazianzenus Basilius et Chrysostomus viri omnes prestantissimi non parum laboris inpenderint ut vetus testamentum quo ampliori frugi esset tropologiis exponerent Berthorius autem non modo inventus sed cum eo in novum instrumentum ac perinde in totam Bybliam moraleis expositiones divite volumine complexus est admixtis nonnunquam allegoriis ubi commode id fieri posse sibi visum est Quid harum in epitomen redigam non satis constat nam unam atque aliam tropologiam vel allegoriam citare esset et supervacaneum et delectus inter innumeras fere utilissimas vitio vertendus Quare ordinem duntaxat librorum notabo qui est ordo biblicusnumerus librorum 34 iuxto Biblie partialium voluminum partitionem stilus est humilis admodum et id eo fortassis minus foelis quod seculo floruit barbarissimo quo neque grece neque latine litere usque adeo in pretio fuere moralibus preceptis ad optime vite institutionem est refertissimus Cetera tu in opere ipso videto
