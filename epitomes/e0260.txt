260 100
Sancti Martini episcopi ad Mirone gothorum regem circumfertur tractatulus de quattuor virtutibus cardinalibus prenotatus quem tamen ipse formulam vite honeste nominari voluerat nec immerito cum varia ac saluberrima precepta ad vite honeste tramitem dirigentia complectatur primo namque agit de prudencia et succisive de magnanimitate continentia atque iustitia non ut disputativo more has virtutes discutiat earumque originem discrimina et convenientia explicet quod magis ad ostentationem et scientiam mundanam quam ad morum edificationem pertineat sed ut morales sententias et consonas univuique ex dictis virtutibus preceptiones tribuat que ideo efficatiores apparent quia sine divinarum scripturarum preceptis naturali tantum humanae inteligentie lege etiam a laicis recte honesteque viventibus valeant adimpleri licet ex hoc mihi de auctoris veritate aliqua suboriatur hesitatio cum tantum virum non decere iudicaverim sese in tribuendis preceptis omnino a nostre fidei preceptis alienare eiusque mentionem penitus prefermissam facere
