524
Anno a virgeneo partu sesquimillesimo supra septimum decimum cum in Gallia Bonifatius de Ceva ordinis minoritarum in provintia Francie minister e vivis decessisset eiusdem ordinis sectator quidam nomine suo suppresso epicedium in eundem invulgavit huius exordii  clara quis extollat generis primordia in quo eius vitam mores et quam passa est per eius obitum religio iacturam  non poenitendi apollinis carmine descripsit  tanto quidem animi ut versus testantur affectu ut facile iudicaveris et non minime sanctimonie Bonifatium et auctorem ei non olle id quod aiunt fuisse amicum  quod licet in epicedio satis notum reliquerit multo tamen id ipsum lucidius ostendit invectiva quadam subnexa in mortis immanitatem versu ut epicedium heroico contexta et in deploratione seu querimonia religionis de eiusdem Bonifatii morte elegiaco tractu conscripta illa siquidem casu indignum fuisse tantum in religione lumen hac vero extremi poene infortunii deliquium passam fuisse religionem erudite admodum congestis hinc inde Bonifacii laudibus demonstrat
