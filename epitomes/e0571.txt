571
Laurentius Valla vir ille cui fere quantum habet restaurationis lingua latina tantum debet contra eam que vulgo creditur facta fuisse romanis pontificibus a Constantino donationem copiosam admodum eandem perelegantem et virulentam edidit declamationem qua rationibus nedum rhetoricis sed innumeris hinc inde ex doctissimis quibusque historiographis desumptis testimoniis ostendit donationem illam quam Sylvestro pontifici romano eiusque successoribus creditur FlaviusConstantinus hereditario iure dedisse occidentale imperium ementitam et commenticiam fuisse et quicquid de lepra et baptismo Constantini sedente Sylvestro effingitur ficticium perinde fuisse non debilioribus probat argumentis nam Melchiade qui proximus fuit ante Sylvestrum claves tenente Constantinum ad fidem catholicam conversum fuisse dedisseque aliquot ad templa undique erigenda predia pauperesque ut cristiani fierent pecunia corrupisse multis non diffi tende auctoritatis probat testimoniis quae dum passim adhibito suo quo semper extitit in omnes proclivus naso profer interim pontifices ambitiosos et eos cum formis qui donationem illam defendunt undique sugillat nec illius in tanto stomachantis animi fumo derisioni indormit qui edictum illud primus invul gavit sed ut nec veritati consonum esse ostendit ita barbarum plane et exoticis contextum vocibus esse non sine petulanti splene demonstrat et tandem nihil suis aculeis non attigit quod illius donationis defesionem obolet
