1613 Iodoci Badii Ascentii introductio in grammaticen 1975
Iodocus Badius Ascentius natione flamingus inter innumera quibus rem literariam fovit scripsit introductionem grammaticem que octo partium orationis naturam et proprietates ac omnia denique grammatices primaria rudimenta adamussim declaravit fecitque eam introductionem appendicem commentariis Ioannis Sinthenii in primam et secundam parteis Alexandri quos lima etiam sua adornavit ubi pretium sibi visum erat opere additiunculas interserens id quod fere in singulis textus partitionibus effecit Scripsit et venustatis seu elegantiarum praecepta quedam de vocum regimine seu sintaxi que regulae partiis commentariis premisit edidit praeter haec in tertiam doctrinalis partem commentaria non poenitende minerve quibus syllabarum accentus et quantitatem nec non figurarum grammaticalium et poeticarum naturas ac proprietates studiose edocuit in quorum calce de orthographia seu recte scribendi ratione nonnulla subiunxit que grammatice tantum conducunt quantum sunt necessaria in quibus omnibus non unum secutus est auctorem sed Diomedem Priscianum Servium Donatum Palemonem As prum Vallam Pomponium Letum atque Sulpitium ut ex omnibus veluti condimentum ederet grammatices quod non temere effecit
