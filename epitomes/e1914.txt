1914 Iacobi de Cessolis moralizatio super ludo scacorum 2911
Iacobus a Cessolis fratrem praedicatorum observantiae sectator vir cuius uberiorem hactenus non habui noticiam quamque ex typographorum subscriptione scio eum floruisse sub annum 1478 librum quemdam edidit quem de moribus hominum et offitiis nobilium super ludo scacorum inscripsit quo titulo id fere prodit circa quod insudavit circa mores silicet hominum describendos ac quid unumquemque pro sua conditione deceat docendum iuxta allegoricam allusionem ludi scacorum cuius gratia in primis docet ludum hunc scacorum quem latrunculorum vocant fuisse inventum sub Moradag rege babiloniae qui patris Nabuchodonosor corpus in trecentas dissectum partes vulturibus obiecit inventorem vero ait fuisse philosophum quemdam nomine Xersen quod nominis ipse amatorem iustitiae sive mensurae interpraetatur causas autem inventionis treis assignat regis scilicet correctionem et ocii evitationem ac rationum subtilium multiplicem inventionem his praemissis iuxta ludi signorum distributionem in regem reginam alphillos pedites atque rochum morali tegmine declarat quales esse debeant reges iudices milites agricolae et opifices quique necnon mercatores medici chyrurgi apothecarii tabernarii civitatis custodes et pedagiarii quos dicunt docet et quale genus hominum sit ac quam vile et per quam in ludo designentur ganeones tabellarii prodigi et veneris pedissequi quos vulgo rufianos appellant si modo non sint et hi lenones post quae de progressu et motu signorum in ludo scacorum nonnulla suggerens tropologico suo tractatui finem perscribit
