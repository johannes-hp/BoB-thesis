187 25
Paulo secundo romanae ecclesiae presidenti Rodericus hispanus Camorensis episcopus eiusdem familiaris et sancti angeli castri arcitenens opus eddidit speculum humanae vitae nuncupatum in duasque dissectum partes quarum prior tractat sigillatim de omni statu exercicio conditione ac vivendi ritu hominum secularium exordio namque sumpto a caesarea ac imperiali maiestatae ordinatim discurrit per omnes conditiones aulicorum ac omnium eorum qui regiis educati luxibus vivendi spreta humiliori conditione solum assudant ne regia eis limina frigeant deinde status medio quodam modo se habentes inter mechanicarum artium cultores ac generis nobilitate claros perstringit quales sunt milita equaestris quae licet genus ut plurimum comitetur tamen ex meritis nonnunquam acquiritur item magistratus ut sunt prefecturae nec non dignitates eorum qui a secretis aut consilio regum aut communitatis agunt item advocatos oratores seu causidicos tabelliones ac scribas insuper premisso unde et qua necessitate artes mechanicae sunt invente et quot numero reperiantur sigillatim uniuscuiusque artificis statum describit postremo autem disserit de iis qui liberalibus artibus incumbunt de que earum utilitate et incommodis est que tractandi modus in hoc primo libro quasi disputatio quedam duorum contrariis votis innitentium cum enim ut refert idem auctor inter necessarios ac sanguine sibi coniunctos et matrem contentio orta esset cuinam potissimum vivendi modo se dederet optionem ei dedere consanguinei quem libuisset e prophanorum statuum numero eligeret eidemque se totum dederet utque facilius eorum votis acquiesceret variis laudibus ac titulis regum nobilium ac omnium aulicorum delitias honores ac potentiam extulere quod ubi vi sumerat ipsis frustra fieri non enim acquieverat ad artes mechanicas demum ad liberales processere singularum commoda foelicitatem ac laudem efferentes sed mater quae prophana hec omnia vilipendebat opposita omnibus iacula coniecit de uniuscuiusque profani status incommoda laborem ac inquietudinem validissime ostendens nec tandem sua sit nullum eorum ei appetendum esse cui rerum divinarum cure esset memoria intersectum erat et coniugii encomium quo consanguinei nitebantur eum allicere ut matrimonium contraheret ita futurum rati ut facile spiritualia desereret sed mater contra nitens labores onera rixas ac servitutem vite coniugalis afferens facile ut prius animum filii seduxit a propinquorum suasu atque delectu filius itaque a prophanis animus avertens statuit simili contentione sed cuius ipse partes utrinque gereret de statu spirituali seu ecclesiastico disserere quod in secunda speculi parte exequitur ubi primum de sublimitate ac excellentia summi pontificatus deque eiusdem potestate ac necessitate disserit deinde miserias incomoda afflictiones et pricula eiusdem status enarrat item de brevi et omnium maxime caduca eorum vita deque verissimis rationibus et causis huius brevitatis latissime tractat postmodum de reliquis conditionibus ac dignitatibus ecclesiasticorum ut sunt cardinales archiepiscopi episcopi clerici et religiosi diffuse admodum discutit uno capite cuiuslibet status laudem honorem ac foelicitatem proponens altero vero incommoda miserias atque anxietates explicans sed de comparatione ecclesiasitcorum qui in mundo agunt et eorum qui monasticam vitam elegerunt plurime doctissime perstringit excellentiisque commodis et fructibus nec non incommodos ac miseriis utriusque status propositis tandem monasticam vitam non preferendam alteri concluditur comparat similiiter monasticas professiones inter se concluditque solitariam perfectiorem esse statu et opere licet innuat non esse hac tempestate eiusdem sanctimoniae cuius olim propter inductas ab ecclesia leges in his quae olim voluntatis etant eorum autem qui socialem in relligione vistam agunt mendicantes aliis praefert et sic speculo finem imponit
