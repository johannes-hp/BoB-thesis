503
Gregorii Nisseni qui et Magni Basili frater fuit inter cetera octo extant libri eruditissima doctrina exarati quorum primus qui de homine inscribitur ipsius hominis excellentiam eviditissimis probat rationibus in primis namque ad eius compositionem visibilia ac invisibilia mutuo nexu concatenari demonstrans quicquid in ceteris rebus invenitur in eo reperisse docet quibus absolutis an immortalis vel cibo indigus fuerit conditus et cur nudus sit creatus nec non de necessitate convictus hominum succinte edisserit adque nonnulla illi concessa prerrogativa subnectit videlicet quod in animo reparari per paenitentiam quodque in corpore ex mortali immortalis fieri tandem possit ad cuius usum et voluptatem cum aliam aliorum gratia facta sint omnia tamen propter hominem ad eiusque usum et utilitatem creata demonstrat secundus autem liber qui de anima est varias in sui exordio priscorum philosophorum recitat opiniones circa anime naturam alucinantium quorum Cleantes et Chrysippis animam esse corpus asserebant Dynarchus vero harmoniam Galenus crasim sive quattuor humorum temperiem quandam Aristoteles entelcham id est absolutam perfectionem vel actum in materia Pythagoras numerum que quidem philosophorum dogmata simulque eorum argumenta facile dissolvens ad eunomium et apollinarium episcopos sibique contemporaneos confutandos transitum facit is enim animam extra duce parentum provenire astruxerat ille autem in corpore generari atque produci contendebat nec manicheorum pretermittit petulantiam cunctis rebus unam eandemque animam tribuenium sed pro captu cuiusque corporis eam amplius unumque alio participare his preter ea Platonis subnectitur assertio unam toti universo et singulas singulis animalibus tribuentis cuiquidem assertioni iamblici prefert sententiam qui non unam tantum ut ille animarum spetiem sed secundum animalium speties diversas etiam ponit animarum species super qua re et Galenum non sine nota repetit cum multas animas in corpore posuisse videatur ceterum ad corporis et anime unionem sermone in verso quomodo videlicet ad invicem uniantur concludit animam humanam sine sui confusione sed secundum substantiam corpori unitam non esse ibi sicut in loco verum secundum habitudinem quia illud contineat ex qua unione verbi dei ad humanam naturam inducere demum conatur tertius liber qui de elementis quibus corpora nostra constituuntur inscribitur a quattuor humoribus ex quibus animalia et constituuntur et nutriuntur auspicatur habito etiam sermone de varietate partium corporis ad invicem nec non diversorum animalium inter se a quibus breviter absolutus de numero elementorum et eorum qualitatibus secundum quas ad se invicem habitudinem et unionem obtinent presertim comodo ad se uniantur in corpore longius progreditur celi naturam in libri calce discutiendo unde in quarti principium transitum faciens cui de viribus seu de potestatibus anime nomen inest a quinque sensuum enarratione auspicatur ipsius nominis sensus in primis explicando inde visus quomodo fiat edisserens tam visum quam sensus alios sensibilia ac comunia cognoscere defectumque unius sensus ab alio et ipsos omnes ac singulos ab ipsa ratione corrigi dilucide monstrat consequenter de tractu et eius certitudine ac subtilitate ac generalitate silicet quod in omnibus animantibus et qualibet eorum animata parte reperiatur causam assignans breviter de reliquis tribus verbum facit inde viribus interioribus silicet imaginativa cogitativa et memorativa et quo nam pacto sensus interiores variis ledantur ac destituantur modis et de divisione interioris ac exterioris verbi non nihil edisserit simul et de divisione virium seu parium anime ut irrationales eius particulas eliciat ob temperantes tamen rationi concupiscibilem silicet ac irascibilem et de eorum organis ac affectionibus ut sunt voluptas tristicia ira timor vis nutritiva pulsatilis motus vis generativa vis motiva secundum locum vis respirativa insuper habita ratione de utilitate cholere splenis renum adenum cutis ossium ungiuum atque capillorum ad quintum librum de voluntario et involunario intitulatum transit ubi ostendit quid sit actus voluntarius et involuntarius violentus et per ignorantiam insuper quid sit electio atque consilium et qualiter a questione idem consilium differat quibus breviter absolutis sextum aggreditur librum quem de fato nominare voluit nec abs re nam primo disputat contra fatum stoicorum ac egiptiorum qui astris causam rerum adscribunt postea agit adversus eos qui dicunt liberam electionem esse a nobis eventum vero a fato commendans Platonis sententiam ubi nonnulla perstringit de annorum revolutione et rerum omnium reditu septimus liber est de libero arbitrio in quo docet multa esse que in nostra potestate consistunt cuius arbitri ostendit congruitatem ac necessitatem tali tamen brevitate ut calamum illico ad octavum ac ultimum convertat qui de providentia presignatur in eo enim investigat si sit divina in rebus providentia et an in genere vel in spetie aut in quibusque singularibus quod ita esse multis antiquorum non placebat quorum tamen hic refellit assertiones in huiusmodi libri calce demum explicans cur homines multa mala pati deus permittat
