1088 Ioannis Andree summa super secundo et quarto decretalium et arbores consanguinitatis et affinitatis 579
Ioannes Andreas celebris ille nominis pontificii iuris doctor inter alia quamplurima quibus immortalitatem venatus est summulas duas edidit alteram super secundo alteram vero super quarto decretalium In quarum priori docet quid sit iudicium quid iudex et quot eius speties queve impediant ne aliquis possit esse iudex perstringit et ordinem datque veluti typo modum quo in iudicis procedendum est et que in eos iudici actori atque reo incumbant In secunda vero summula de sacramento coniugii torquens quid sint sponsalia et quis sit eorum effectus ac que requirantur ad ipsa qualiterque possint dissolvi quid item sit matrimonium et que fuerit eius institutionis causa queque ad ipsum requirantur et que ipsum impediant brevissime declarat Edidit et tractatulos duos alterum de arbore consanguinitatis alterum vero de arbore affinitatis In quibus nihil est quod argumento perstringere nisi quod docetur in eis quid sit consanguinitas et quid affinitas quidve sint utriusquem gradus legum sanctionibus ordinati id tamen adeo docet ieiune quum questiunculas aliquot et dubiolas circa hanc materiam ventilari solita excitet atque dissolvat
