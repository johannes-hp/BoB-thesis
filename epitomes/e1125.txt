1125 Georgii Rhawi enchiridion utriusque musice practice 624
Georgius Rhaws Effelthenssis in Lipsia Germanie oppido apud divum Thomam cantor ad annum 20 supra sesquimillesimum enchiridion quoddam edidit utriusque musice practice In quo primum annotato musicam veluti per cannales ab hebreis manasse prescriptis ad hec musices derivatione edoctisque eius membris enchiridion suum biphariam disserat Docetque in priori sectione regulas et principia cantus gregoriani quod nunc metricus heroici tractus preceptis a Venceslao quodam Philomate mutuatis nunc solute orationis canonibus et subiectis eisdem exemplaribus formulis exequitur idque adeo citra desidiam ut a clavium musicalium exorditus docenda diversitate et natura nihil ad eam artem pertinens omiserit quod preceptionibus lucidis non explicuerit In secunda vero sectione cantus figuralis seu mensuralis qui vulgo organicus dicitur artem ne in minimis quidem sed nec in maximis deficies edocet proportiones mensuras tonos subiectis item formis et priori sectione rei explicande optissimis preceptis docens
