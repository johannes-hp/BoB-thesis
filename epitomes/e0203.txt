203 
Josephus Grumpech theutonicus anno 1508 libellum in pronostici seu prophetie normam a se compositum Speculum calamitatum christianorum denominavit nititur enim ex humanae solertie et celestis seu mathematice discipline et divinorum vaticiniorum archanis lumen seu testimonium elicere quo per horrendos calamitatum tribulationum ac anxietatum eventus super omnes christianae rei publice status imminentes et de proximo affuturos demonstret illis presertim noxios nimiumque minaces qui et cancro ac septimo subiiciuntur climati quorum omnium precipuam comprobationem et status rei publice christiane mutationemprimo deducit ex prodigiis et portentis aliisque celestibus et horrendis signis dudum visis secundo ex predicationibus et attestationibus nonnullorum approbate vite religiosorum tertio ex coniecturis quae per pravos et corruptos christianorum mores confirmari possunt quarto ex solis et lune obtenebrationibus  magnisque erraticorum syderum congressionibus quinto et ultimo ex nonnullis antiqui testamenti enigmatibus seu figuris a se aperte et concine interpretatis 33
