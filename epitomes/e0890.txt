890
Ioannes Geilerus cesaremontanus vulgo keyserspergius nuncupatus  celeberrime olim apud germanos presertim alsaticos phame varia scripsit non parve eruditionis opuscula theologis et verbi divini declamatoribus lectu perinde neccessaria atque utilia que sub annum decimum et sesquimillesimum quo naturae concessit argentorati concionatoris munere fungens excuderat inter que est oratio funebris in exequiis Roberti ducis bavarie episcopi argentinensis anno 1478 habita qua non parum egregie munere suo functus in  deplorando presule humane vite miserias erudite admodum describit centum supra 74 homini calamitatum genera impingens est et altera funebris item oratio sub eadem tempora ab eo habita in funere Ioannis ducis Bavarie prepositi argentinensis qua sat modeste ducem laudans preter officium seu partes funebre declamantis purgatorium  esse et multa  de eius poenis et statu animarum in eo detentarum ostendit  habuit et aliam orationem in synodo argentinensi coram clero et episcopo anno 1482 qua sacerdotes lasciviis et aliis mundi vanitatibus statum suum deturpantes acerrimis pungit aculeis declamate sunt et alie due ab eo orationes anno 1506 altera in funere Alberti argentinensis episcopi altera vero de electione episcopi quibus permistim frugi antistitis seu episcopi typum et electionis eiusdem faciunde convenientem modum longe eruditissime descripsit nihil fere oblitus quod episcopo notam impingere posset cuius non exactam reddat rationem sed sunt hec longe minima reliquorum sacrorum operum comparatio ne edidit enim preter hec 13 sermones de gemmis spiritualibus in quibus 12 gemmarum onychini videre licet saphyri  smaragdi  topazii  ametisti  carbunculi  iaspidis  chrisoliti  berilli  ligurii achate et sardii  propietates explicans duodecim eis Christi consilia comparat onychinum misericordie  saphyrum vera paupertati  smaragdum castitati  topazion obedientie  ametistum mansuetudini  carbunculum charitati  iaspidem verborum simplicitati  chrysolitum occasionis pecandi fuge berillum recte intentioni  ligurium operum ac verborum conformitati  achatem vitationi sollicitudinum et sardum fraterne correctioni  adsimilans quod quidem sic habito in peccatorum conversionem respectu deducit ut singulorum e predictis virtutibus commoda abunde ex eo tractatu perdiscas  extant autem preter hos alii eiusdem sermones novem de fructibus vite monastice item alii de celibatu monastico et de ipsa monastica vita plures ad hec de comtemplationibus et 4 supra viginti de vita christiana item diversi adhuc de pusillanimitate et septem uncinis asinariis quibus alligata erat asina quam Mathei 21 Christus solvi et sibi adduci per discipulos iusserat quos quanta eruditione et quot ad vitam beatam ducentibus preceptis adornaverit non nisi verbosiorem me reddens explicuero sunt enim numero fere limitato plura que de monastice vite et religionis fructibus nec non de iis que verum monachum decent virtutibus depromit neque tamen licet tituli fere singuli monasticam vitam preseferant profanis minus consuluit sed in eis quos de coelibatu monastico scripsit vite cuiusdam secure typum pro cuiusque edificatione descripsit lepusculi de quo dicit proverbiorum 3 quod in petra cubile suum sternit proprietatibus varia homini ad beatam vitam necessarii suggerens in eis vero qui sunt de vita monastica sub typo trium pomorum aureorum beati Nicolai varias explicuit auri proprietates virtutibus ad salutem necessariis comparatas post que tractatu ser monum de contemplationibus ad charitatem perfectam assequendam 15 gradus exponit docens simul in eisdemque potissimum nobis Dei timorem imprimant et que virtutis amplexus et speculationes supernas impediant quibusque his occurrendum sit remediis in eis autem qui de vita christiana inscribuntur eandem fere cantilenam canit ut pote vite recte ordinate typum explicans tum proximis cancionibus de pusillanimitatis meticulosarum conscientiarum remediis deque modis resistendi tentationibus et causis volutationum et scruporum interni vermiculi seu conscientie item de modo quo demones in angelos lucis sese transfigurantes verba nobis dare suaverunt multa eruditissime collegit postremis vero animam peccatricem asine de qua prefatus sum adsimilans queque potissimum vitia eam sordibus obrutas detinent cum eorumdem remediis  non degeneri doctrina suggerens reliquit citra controversiam per id opelle simul et  prefatos libellos ac alios quorum alias mentionem diversa epitome feci gravissimum sue eruditionis testem 
