205
Henrricus de Zoemeren in Vienna Austrie Antuerpiensis decanus ad Bessarionis cardinalis niceni instantiam primam Guillelmi Ocham Dialogi partem in epithomen reduxit non tamen ea usus Brevitate ut operis inscriptioni eius laborem respondere credamus nam et si epithome nomine sortiatur potius correctio aut in meliorem formam reductio appellari potestt scripserat enim Ocham prefato Henrrico teste non solum diffuse verum et in nonnullis ordine in verso variisque pre insertis quaestionibus minime ad discusionem sui primi intenti attinentibus unde cum lectores ab huiusmodi operis lectione deterreret visum predicto cardinali fuit ut ab eodem dialogo veluti ab indigesto accervo et confuso chao in pulchram faciem et communem utilitatem que immersa latebant elicerentur quequidem provincia prefato Henrrico demandata non minus docte quam diserte in exequutionem fuit perducta ceterum quo ad libri subiectum et quia totum de hereticis ut quicquid ad hereticos tangere comodolibet possit in hoc opere coagdunatum credas tamen etiam quia in ipius fonte silicet in predicti Dialogi Ocham explicite disseritur ad praesens progressui nostro finem cum premissis statuendum iudicamus 6
