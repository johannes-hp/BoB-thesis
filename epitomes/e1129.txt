1129 Dialogi duo Decoctio et Ecchius monachus 622
Prodiere nuper in lucem dialogi duo quorum alteri titulus Decoctioni alteri vero Ecchio monacho In quorum priori cuius interlocutores sunt Iupiter Mercurius Ioannes Ecchius et Eduardus Leus ac Podalyrius cognoscet facile quisquis lutheranorum pestem senserit vel ex nominum intuitu huius dialogi argumentum ipsum tamen modo granabor adscribere Mercurius in terram delatus Ioannes Ecchum et Leum theologie professores in coelum ducit ubi cum Iove plurima super professione sua loquentes insanus et maxime quodam furore perciti censentur ille quod Lutherum et Zazum ac ritum Lutheri sequaces corrodisset hic vero quod in maximum Erasmum dentes acuisset Proinde opus esse decernit ut a Padalyrio curentur is autem preparato balneo superbiam pertinatiam et audaciam eis evellicat quo facto alter lutheranos ut summos theologos agnoscit Alter vero Erasmum ut literarum omnium phoenicem abeuntque protestatione facta qui deinceps nec ille lutheranos nec iste Erasmum obrodent Interim vero dum hec aguntur innumera in utrumque Mercurius Iupiter et Podalirius iaciunt convitiorum spicula In secundo autem dialogo interloquatrices sunt Ecchius Ecchilla quod nomen sumptum intelligi a scortillo quodam quod Ecchius domi sue aleas deperibat ac desperatio que quidem Ecchii domum aggressa per Ecchillam ad Ecchii colloquium perducitur quod totum est in Ecchii detestatione adeo enim nequiter et convitiose cum Ecchio agit desperatio ut nihil non vitii ei impingat Crapulam enim libidinem theologie destructionem ei veluti pedissequas obiicit et tandem violenter eum in monachatum trahit ubi formalitates ei commendat quas Ecchius evangelio se prelaturas pollicetur Interim vero rhomano pontifici aculeus suus non deest sed ventris quam gregis sui studiosior appellatur plurima item dicuntur in theologie professores que quod spurcissima sunt nihil refert ea tacuisse
