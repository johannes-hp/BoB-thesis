274
Georgius Valla placentinus de expedita argumentandi ratione libellum in communem usum detulit in quo 5 vocum que vulgo predicabilia dici solent et categoricarum quae predicamenta nominantur diffinitiones veluti omnium pene que in disputationem veniunt elementa proponens argumentationum locos quos alii sedes appellant e quibus probabilia educuntur argumenta sigillatim enarrat pro quibus quator quaestionum genera proponit nulli non scibili deservientes unde sermonem inquit de aliqua re habituri primo querimus an sit secundo quid sit tertio qualis sit quarto autem cur sit quarum interrogationum prime coniectura inquit plerumque occurritur secunde autem respondetur diffinitione quam ex mente Platonis esse orationem subiecte rei naturam explicantem docet tertia comparatione diluitur quarta vero finem inquirit et coniectura perinde atque prima explicatur hiis autem prelibatis ac praemisso simul ex nomine et verbo enunciationem et ex hac sillogismum constitui hoc pacto ut si primo sit collocata loco propositio si in secundo adsumptio si in tertio connexio vel complexio sive ut alii inquit mendose volunt conclusio vocetur in universum 4 esse argumentationum genera concludit primum inquit est epichirema quod alias sillogismus dicitur et plurimis fit modis si enim ex necessariis procedat demonstrator erit et diffinientium potius quam rethorum si ex apparentibus prestigiosis tamen sophisticus erit et rethorem non attingit si autem ex veris probabilibus dialecticus vocatur et hoc rethor persuadere nititur ex quo iterum conficitur enthymema duabus tamen enunciationibus ut si sic inferas hic obambulat de noctu ergo fur est quo etiam arguendi modo rethor utitur et preter eos exemplo ut si hoc tenore induxeris Cicero Catilinam rempublicam subvertentem nonne inpune occiderit item et inductione quae fit dum ex plurimis exemplis una infertur complexio quibusquidem argumentationibus non frustrandus utetur rethor dum locos argumentationum edoctus cuilibet questionum generi ac ad eam facte argumentationi proprios adaptet
