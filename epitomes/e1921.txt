1921 Iustini epitome historiarum Trogi Pompei 2027
Iustinus inter clarissimos historiographos haud dilutae auctoritatis quatuor et quadraginta Traegi Pompei auctoris gravissimi libros historiarum compendiario ac epithomatica relatione abbreviavit qua opera tamtum in studiosorum gratiam effecit quantum qui maxime cum enim Pompeius in libris suis omnium seculorum regum nationum ac populorum gesta copiosis voluminibus et liberalis calami tractu recensuisset ne forte operis prolixitas quempiam a sui lectione absterreret recisis his quae nec cognoscendi voluptate iucunda nec exemplo sibi visa erant necessaria breve veluti corpusculum florum aedidit in quo gestorum in toto orbe ab eius initio usque ad Octavi Caesaris Augusti pacificum regnum summa habetur in qua veluti in speculo gentes quaeque ac nationes et reges atque potentatus habent quid a maioribus domi militiaeque gestum est
