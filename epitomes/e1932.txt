1932 Augustinus de civitate dei 3196
Divus Aurelius Augustinus hiponensis olim antistes vir qui praeconiorum meritis eo celebritatis evectus est ut nostris non indigeat laudibus praeter plurima alia quibus ecclesiam illuminavit duos et viginti scripsit libros de civitate dei in quibus quia tam variegata est tamque multiplicis succi lectio ut nemo facile posset in unam epitomen reducere quae spetiatim in eis suggesta sunt sequare in praesentiarum morem nostrum in libris involutae lectionis observari solitum dicam scilicet totius voluminis scopon lectori spetiatius quae sibi visa fuerint perscrutanda relinquens atque hoc in primis ex munere meo esse putaverim scribendi occasionem Augustino dum hos libros contexeret datam esse a romanorum petulantia ne dicam impietatem hi enim cum roma gothorum irruptione sub rege Alarico militantium eversa esset eamque cladem atque eversionem idolatre in christianam religionem referre conantes plus solito in deum verum debacchari ac blasphemare cepissent ne per christianorum indulgentiam id genus benefitii latius serperet libros de civitate dei divus Aurelius scribere instituit qui in duos et viginti excrevere quorum quinque primi eos rrefellunt qui res humanas ita prosperari volunt ut ad hoc multorum deorum cultum quos pagani collere consueverant necessarium esse arbitrati sint et quia eorum eis cultus prohibetur mala ista exoriri contenderunt sequentibus deinde quinque contra eos agit qui fatentur hec mundi mala atque rerum discrimina nec defuisse unquam nec defutura mortalibus eaque nunc magna nunc parva locis temporibus personisque variari sed deorum multorum cultum propter vitam post mortem futuram utilem esse contendentes post confutatas autem has duas falsas opiniones in primis quatuor duodecim sequentium librorum docet exortum duarum civitatum quarum una est dei altera huius mundi in secundis deinde quatuor docet earum excursum atque processum ubi intellige candide lector contexi ab Augustino in his libris opus quoddam veluti historicum praecipuos hominum ac rerum totius orbis et regum regnorumque successus complectens in quatuor vero postremis libris docet utriusque civitatis veros fines per quod intellige beatorum proemia atque statum et conditionem damnandorum seu reproborum unde quamvis de utraque civitate hii libri mentionem faciant a meliori tamen fieri volens denominationem de civitate dei eos inscripsit circa quorum epitomen hoc postremo addidero confutari in his libris quidquid christianae religioni adversum a quibusque hominum generibus tam philosophis gentilibus quam pseudo christicolis ad Augustini usque tempora suggestum erat et permixtim innumeras fere de iis quae libros distinguendo commemoravi theologiae reconditioris enodari difficultates addo et hoc quod dum rerum successus quatenus ecclesiam concernunt ab orbe condito recenset Maximiani partem aut saltem prae cipuos locos ab eo declarari librorum geneseos pluresque alios veteris instrumenti utque epitomen hic persumme opus hoc de civitate dei refertissimum esse accipito eloquiorum divinorum archanis horumque anagogica intelligentia et simul gestis variis romanorum sumpta scilicet occasione ab eorum proterva qua christiano nomini insultabant
