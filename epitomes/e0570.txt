570
Udalricus Huttenus eques germanus libertatis nescio an dicam licentie ferventissimus amator in libellum Laurentii Valle contra effictam et ementitam ut Laurentius asserit Constantini donationem prolixiusculam edidit ad Leonem decimum romanum pontificem prefationem in qua dum Leonem non vulgaribus tum parentum tum proprie virtutis titulis adornat Iulium secundum romane item ecclesie prefectum quod donationem illam interpretatione cuiusdam Bartolomei Pincerne receperit non semel tyrannidis et degeneris arguit pastoris quod recte ne an temere fecerit illi iudicent quibus est in re tenera tantum mentis atque oris mihi sat fuerit utrumque id ipsum fecerit testem me exhibuisse quod citra ornatum et germane virtutis emulam audaciam dixerit plane nihil donationem enim illam non alia de ratione deridet quam quod auctenticis careat testimoniis
