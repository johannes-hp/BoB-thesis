1406
Marcus Tullius Cicero romani eloquii iubar inter alia quae scriptsit opus unum de officiis tribus libris complexus estin quo ex intimis philosophie penetralibus plura quam quae facile in epithomem redigam moralia tradidit ad vite honeste insistutum facientia precepta cum enim quid et quottuplex sit officum quod recti appellat rationem seu actionem quam ratio suadet curiosius inquirit ipsumque ex 4 virtutibus veluti ex 4 fontibusprudentia scilicet iusticia fortitudine et temperantia manare ostendit interim earum omnium virtutum rationem explicat quae has veluti duces comitantur quibus quidem efferendis ea usus est erga conditionis cuiusque homines liberalitate ut tam magistratuum quam privatorum hominum ac peregrinorum munus in republica distinxerit et singulos rectam docuerit vivendi legem quam transilire non sine vitio possis et qua servata honestatem non laedas si enim adolescens es et intra adhuc fortune aream clausus quo adolescentiam cum gloria atque honore conteras ac cum decore foelicem assequaris senectutem habes hic antidota preclarissima nec senibus gravatus est dare consilium quo senectutem non labefactent sed quomodo hii erga adolescentes se habere qualiterque reipublicae subvenire debeant consilio et qualiter adolescentes hos revereri teneantur erudite admodum docet cum autem virtutes eas quae honesti normam edificant speciatim recenset vitia sit annectit quibus honestas labefactaturunum cum de iustitie eminentia inter virtutes edisserit ac quanto studio servanda sit admonet iniustitie et iniuriarum genera simul explicat et hic quam ob causam sint suscipienda bella quaeque ad id iuste sint occasiones annectit cum preterea de liberalitate quam summopere commendat sermonem facit  in quo ipsa consistat et varia ab ea manantia largitionum genera ac que eius habenda sit ratio simul edocet de fortitudine autem loquens audaciam ac adulteram illam cum elationem a fortitudine dissidentem detestatur et hic quid belli tempore imperatoribus ac magistratibus conducat coniunctim explicat rempublicam auctoritate et consilio tuentes belli ducibus haud  quaquam postponendos esse consentiens docet et circa hec quam foedum sit ambitionis vitium et quid precipue cumadvertendum eis est qui alias sunt punituri de temperantia posthec sermonem habens latius evagatur et in rebus omnibus mediocritatem quamdum commendat et hic unicuique proponendum esse ait vite quoddam institutum ad quod omnes suas actiones dirigat hic item pudoris iocandi ludendi sermonis magnam habendam esse rationem hortaturdocet preterea quae artium sint honeste et qui quaestus ab honestate devient cumque gloriam perfectam ad quam omnes intendimur consistere dicat in multitudinis dilectione et fide ac admiratione qua nos populus honore dignos estimat quo hec modo acquiri possint ad amussim ostendit detestatur et in prefatis libris summopere avaritiam qua penitus debere vacuum esse censet eum qui publicis fungitur muneribus postremo autem offitii cognoscendi formulam ostendens utilitatem veram necessario coniunctam esse honesti pluribus rationibus deducit utque particularibus iis quae precipuam officiorum voluminis supellectilem constituunt missa faciam vite honeste ratio et typus abunde ex eo volumine colligi potest   cui plerumque dyalogus quidam assuitur eiusdem Ciceronis de amicitia in quo preter moralia pleraque quae tradit precepta quid sit amicitia et quibus legibus ipsa non fucata astringatur erudite admodum explicat quantus sit eius fructus quamque utile amari abunde declarans Caio Lelio natu grandiore docentis et Fannio ac Scevola interrogationi partes exequentibus
