244 84
Vuendelinus Hock a Brachenau Germanie oppido oriundus libellum nostra edidit etate quem Mentagra inscripsit ex tractatis in eo id nominis venatus docet namque morbi quem nonnulli neapolitanum plures vero gallicum vocant naturam causas atque remedia hunc autem alii ΛΙΧΗΝΕ greco vocabulo latino vero mentagram alii item elephantiasim esse contendunt unumque tamen de nomine censendum sit alii videant ipse in prefato libello nondum infectis morbo gallico varia prebet antidota quibus se ab ea macula preservent affectos autem sic docet sanare ut adhibitis quas explicat medellis nunquam inquit recidivent ad curandas item fistulas cancrum ac quamcunque scabiem et denique ad omnes fere morbos melancholicos vel ab humoribus adustis pendentes profligandos diffuse admodum instruit neque inquit ex animi ductu aut aliorum scriptis quae affert dessumpta sunt sed plurima eorum quae profert remedia cum Rome tum Bononie probata visa et praxi cognita fidem ei fecere adiecit preterea huic libello tractatulum quendam de ulceribus curandis in quo licet a medicam professione ad cirurgiam diverti videatur ulcerum tamen curandorum modum tam coniunctum medicine exhibet ut digressionem nonnisi necessariam ac longe utilissima dicas ad curandas si quae ex mentagre cura manserint reliquias
