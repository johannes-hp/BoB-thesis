2169 Raphaelis Volaterrani interpaetatio oeconome Xenophontis
Raphael Volaterranus vir undecumque litteratissimus praeter alia quae interpraetando tum propio marte quippiam excudendo in studiosorum gratiam aedidit oeconomicum Xenophontis olim a Cicerone coversum rursus literarie reipublice consulens latinitate donavit in quo vertendo non tam uti ipse testatur conatus est ut proprie ambitioni quam ut lectorum potius utilitati studeret nam cum res tota in dialogo sit ac more platonis ambagibus et periodis destrabatur sic se accommodavit ut cum nihil ex eo sententiarum desyderetur verborum ad rem haud magnopere pertinentium nonnihil praeterierit inter quae illa sunt inquit et inquam millies repetita quae uti nostris fastidium sic afficis gratiam pariunt et leporem colecta omnia ut latinissime ita non sine maximo latinis futuro emolumento convertit
