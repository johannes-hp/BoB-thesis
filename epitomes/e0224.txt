224 62
Berosus patria babylonicus qui Alexandri Magni tempora precesserat inter chaldeorum sacerdotes annumeratus in epithome normam omnem chaldaicam defloravit historiam eaquidem fide et auctoritate ut uno Mose excepto huic soli in cognitione et descriptione antiquitatum nemine refragante palma deferatur cui quidem Moisi tam in diluvii descriptione quam in Noe arce fabricatione et his similibus nimium astipulatur orsus enim a temporibus generale diluvium precedentibus usque ad Dardanie regnum conditum suam produxit historiam quinque libellis dispartitam quorum primus continet quid chaldei scribant de temporibus ante primum et universale diluvium et de gigantum sevitia ac impietate in secundo autem habetur de genealogiis primorum deorum id est ducum atque potentum qui post diluvii inundationem floruerant ita ut nulli regno sua sit ignota origo In tertio doctrinam et antiquitatem Iani patris quem et Noam nominat Necnon quid gestum sit a diluvio usque ad colonias per orbem ab eo missas In quarto de antiquitatibus et divisione ac origine potiorum regnorum totius orbis in communi presertim de Noe sive Iano et de scientia eius et honoribus illi exibitis veluti precipuo deoIn quinto particularius ac singulatim de eorum quolibet edisserens maxime de regum assiriorum successione finem operi facit
