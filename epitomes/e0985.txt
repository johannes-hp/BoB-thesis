985
Extant epistole tres ad pragenses quosdam scripte quarum auctor non alio se quam Ioannis Chartusiensis nomine prodit complexus autem  est in eis humane vite miserias et calamitates simul cum detestatione voluptatum mundanarum et commendatione vite religiose seu a mundanis sollicitudinibus exempte cumque peccatores omneis ad poenitentiam et novissimorum recordationem hortatur interim de clericorum et sacerdotum conversatione qualis scilicet esse debeat et quanto studio eis amitendum sit ne voluptatibus et indecentibus moribus aliis schandali occasionem prebeant late declarat abusus eorum qui beneficiorum proventibus male utuntur et alios  qui cum meretricibus et scortis sua delapidant acriter taxans ingerit et multa de utilitate et necessitate orationis deque modo orandi et iis que orationis fructus impediunt necnon de modo quo hore canonice sint recitande que omnia diligenti studio atque cura nondum a sacerdotibus sed a peccatoribus quibusque attendenda sunt
