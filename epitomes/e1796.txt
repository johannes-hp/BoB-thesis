1796 Ioannis de turre cremata salus animae seu stabilimentum fidei 1404
Theologicorum librorum supellectili ad annum nonagesimum supra millesimum ac quadringentesimum addidit unum a se editum Ioannes de turre cremata cardineus sanctae romanae ecclesiae pater ac predicatorii ordinis sectator salus animae alias stabilimentum fidei inscriptum in quo septem argumentis seu rationibus validissimis probat evangelicam perfectionem ex eo inprimis quod nihil in evangelica lege precipiatur quod non et naturali rationi consonum et variis prophetarum testimonis praedictum sit alter deinde via eius perfectionem probat a constanti christianae religionis perduratione quamvis enim ab initio praedicationis evangelicae christiani persecutionem passi sunt atque acerrimas inpugnationes magis tamen magisque in diem excrevit neque ullis unquam cessit uti martyrum fere innumerorum testimonio probari potest tyrannorum omos eorum religio neque auxilio unquam divino destituta fuit alia ad huius astructionem comperit argumenta quae in libello legas ego enim ne ipsum transcribam ea non adiicio
