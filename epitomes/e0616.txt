616
Hieronymus Baldung natione germanus divi olim Maximiliani imperatoris medicus anno salutis nonagesimo tertio supra millesimum ac quadringentesimum aphorismorum 4 in lucem misit particulas sed longe ab aphorismis sue discipline diversorum nempe quos compunctionis appellavit et id sane non iniuria  nam prima particula nihil preter contritionem et conversionem a praeteritis suadet sumptis ad hoc cum in eadem tum in secunda particula stimulis a vite huius miseriis quae vel sole nos ad poenitentiam incitare sufficerent  si modo animus tantisper a mundi illecebris fugiens in divinam suspiceret promissionem que est indeficins gloria atque foelicitas que ut sane perquam eruditis meditationibus ostendit si tantillum perpendatur nichil demonice suasioni reliquum fuerit quo minus honores divitias ac omnes denique huius seculi pompas despiciamus quod licet in singulis 4 particulis summopere moneat ut faciamus precipuo tamen studio in tertia particula  nervos ad hoc extendit  virtutis enim ac veritatis viam in ea docet preceptaque tradit quibus formula quaedam comprehenditur beate vivendi et in hac particula simul ac duabus precedentibus exhortantis simul et doctoris minere fingitur  in quarta autem pro his qui oderunt peccare formidine poene minitabundus quodam modo iudicii extremi rigorem infernique poenas ac tormenta prescribit illi vero qui a peccato virtutis amore desistunt eterne beatitatis gaudia declarat quae duo ad hoc ab eo scripta videntur ut si inferorum tormenta terrorem non incuterent peccatori quo poenitentiam agat gaudia saltem cum non defecture glorie ad eandem alliciant
