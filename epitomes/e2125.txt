2125 Albertus de ferrariis de horis canonicis dicendis 
Albertus quidam a ferrariis natione italus ut vel cognomento liquet tractatum in clericorum ac sacerdotum gratiam edidit de horis canonicis dicendis inscriptum  in quo huiusce obligationem prima ab origine investigans docet in primis quid sint horae canonicae et quot numero sint ac quare in numero septenario institutae sint et unde nata sit obligatio qua clerici et sacerdotes ad earumdem observationem astringuntur utque plura generatim compraehendam docet in hoc libro iuxta pontifitia decreta qua a quibus personis offitiorum divinorum dicendorum ratio secundum benefitiorum et dignitatis ac personarum et occupationum diversitatem habenda sit et quibus de causis summus pontifex aut episcopus possint circa ea ac horarum canonicarum observari clericum relevare seu cum eo  uti dicunt  dispensare discutit et alias pro casuum qui circa hanc materiam occurant diversitate difficultates quam plurimas sed quia omnes ad horarum canonicarum observatione spectant sat dixi lectorem epitome hac docuisse huic tractatui insertam esse totius huiusce materiae evacuationem seu plenissimam discussionem 
