629
Rasis Zacharie filius vir ille arabs quem medicorum schola non ultimis calculis signat librum quemdam posteris reliquit divisiones inscriptum hac crediderim ratione quod n eo divisim atque speciatim disseratur de egritudinibus particularibus quae partes corporis affecte aut vitium aliquod corpori preter febrim adveniens vocantur  eas enim affectiones quae lesione aliqua aut vitia nature vel regiminis mali ac alia quavis causa accedunt in hoc divisionum libro ad vicam profligare docet dolores preterea qui ut varii sunt ita variaque longum esset sigillatim enarrare sortiuntur nomin adveniuntque non sine maxima et foeditate et cruciatu toti quandoque corpori commodis medellis sedare docet  febrium preterea species ac differentias cum ratione curandi perstringit et cum his de corporis decoratione seu fuco faciundo non paucula iungit  ad libri autem huius calcem adiecta sunt aliquot capita quae vulgo non usque adeo correcte scripta inveniuntur quibus de affecte matricis cura de partus acceleratione et eius impedimentis deque his quae impregnationem impediunt cum eorum remediis non iniucunda scitu plurima disserens finem facit 
