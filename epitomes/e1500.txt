1500 Camilli Gilmi interpretatio tuscano in latinum 9 librorum Baptiste Fulgosi de dictis et memorabilibus
Camillus Gilmus vir quantum suspitione duci valeo natione Italus e thuscano latinum convertit idioma collectanea de dictis et factis memorabilibus que Baptista Fulgosus italo sermone concinnarat Qua quidem opera non inmerito studiosorum plausu non est destituendus tum ob sermonis puritatem et elegantiam tum quia omnibus rem sane iucundam et opus varium commune fecit quod alias italus dumtaxat erat manibus versandum
