995
Henrricus Stromerius natione germanus et patria amerbachius anno supra sesquimillesimum a devicta morte vicesimo epistolam quamdam in lucem abire premisit ad Gregorium Coppum medicine uti et ipse est professorem in qua breviuscule amici functus officio quo ad ea que in comuni literarum transmissione ab amicis dici consueverunt pro excusanda negligentia aut desidia scribendi calamum tandem convertit ad reipublice christiane ruinam deplorandam elegantissime sed non sine stomacho atque bile sophistas carpens quod veluti bonarum literarum noverce quicquid est syncere literature conspurcent atque foetidis rubiginosisque succis oblivient cui intentus fratricellorum quorumdam temeritatem et ineptias in proponendis inter declamandum vanis questiunculis egre sese ferre indicat alios adhec Erasmo mastigas turpitudinis incusat et denique theologastros omneis a veritate evangelica hypocresi cooperto fuco aut protervo ductu deviantes meritissimis pungit aculeis
