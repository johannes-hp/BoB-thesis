1942 Hypocratis iusiurandum prognostica et aphorismi 3178
Hypocrates cous medicorum facile antesignanus tres aedidit libros prognosticorum quibus mirum in modum medicorum utilitati consuluit collegit enim in eis canones ad cuiusvis pene egritudinis qualitatem atque conditionem cognoscendam sunt enim hec sua prognostica iuditia quaedam quibus ex egri dispositione medicus potest praesagire quem habitura sit egritudo successum atque exitum quo cognito commodatiora possit exhibere pharmaca atque antidota aut re desperata animae saluti consulere scripsit et septem libros aphorismorum in quibus non minorem adhibuit operam ne medicus in arte sua vacillet docuit enim in eis primarias quasdam sententias id namque aphorismorum nomine designatur ad quam optime de uniuscuiusque egritudinis natura qualitate atque exitu iudicandum docet et per hos aphorismos qui morbi quibus corporis membris ex quibus causis accidere soleant perstringens etiam permixtim canones curandis febribus peculiariter accommodatos utque brevitati hic commodum nacta occasione consulam id in summa habeto medicos in his aphorismis instrui quo ad omnia quae artem suam quomodo libet concernunt qui ne per incuriam aut malevolentiam vel ignorantiam hanc artem temere exercerent iusiurandum scripsit quo quidquid a medico tam in arte sua quam in vitae ac morum conditione servari iussit compendiaria quadam parenesi seu admonitione perstringit
