2154 Nicolaus Dunchespuhel de dilectione dei cum aliis septem tractatibus 
Nicolaus dunchelspuel natione teutonicus vienensis olim gymnasii  quod est in Austria  antesignarus nempe a quo sub imperatore Sigismundo ad annum millesimum quadrigentesimum vigesimum secundum missus fuit ad constantiense consilium inter alia quibus nomen suum ad posteros transmisit octo tractatus edidit animae peccatrici et iis praesertim quibus ex accessorio munere animarum cura incumbit utilissimos tractat enim in primo eorum de dilectione dei et proximi  in secundo de praeceptis decalogi  in tertio de oratione dominica  in quarto de tribus partibus poenitentiae  in quinto de octo beatitudinibus  in sexto de septem peccatis mortalibus  in septimo de confessione  in octavo vero de quinque sensibus  qui tituli tametsi ea quae medullitus hii tractatus continent generatim explicent ut tamen pietas cultores arctius ad eorum lectionem pelliceam sciat pius plebanus sive curatus abunde in eis suggestum esse quo oves suas vero salutis pascat  hic quoque reperient confessionis auditor et concionator quibus perplexas conscientias tranquillas reddant peccatoresque ad domini amorem ac pietatem flectant auditoribusque fidei mysteria et rei divinae archana explanent  imbuuntur ad hec in his tractatibus christiani partim blanditiis et allectionibus partim vero piis obiurgationibus atque comminationibus de periculis peccatorum deque miseria in peccatis perseverantium nec non de bona ac foelici morte  de iuditio extremo ac de duplici transitu ad vitam sed vel ad gehenae cruciatus  quod quidem testimonium sirursus de articulatim voles scito in primo tractatu doceri quare sit intime ac super omnia diligendus deus et quid sit ipsum sic diligere  item qualiter ac quare diligendus sit proximus quisve censendus sit nomine proximi at quot modis in eius dilectione peccare contingat  qualiter adhec et in quibus sanctorum exemplis diligendi sint inimici et quae sit perfecta eorum dilectio qualiterque inimicus sit fratribus reconciliandus  quis praeterea sit ordo diligendorum ex charitate quaeve sint charitatis proprietates et quam diversa nomina et quantum gaudium generet  in secundo autem tractatu qui de praeceptis inscribitur  primo docet quotuplicia sint praecepta et quibus motivis iudicamur ad praeceptorum decalogi observantiam deinde sigillatim docet quot modis unumquodque praeceptorum transgredi contingat et ad quae singula non obligent cum plurium difficultatum ad unumquodque pertinentium discussione et hic permixtim circa praeceptum de non furando docet quot modis committatur usura et in quos usus distribuenda sint iumenta et circa prohibitionem testimonii iniqui docet quod sint mendatiorum genera et quot eorum sit mortale quodve veniale peccatum  in tractatu vero de oratione dominica docet primo quot sint huius orationis effectus et quae ad ipsam sint requisitae circunstantiae ut sit impetratoria  item qualis oratio debeat fieri secrete et qualis publice et quae potissimum vitia circa orationem confingere possint  deinde exponit septem illas petitiones quae in oratione dominica continentur  postremo docet tres modos orandi et triplicem fructum orationis triplicemque in oratione habendam attentionem et quadruplicemque orationis spetiatim ac multiplicem orationis utilitatem  proximo deinde tractatu qui de tribus partibus poenitentiae inscribitur primo docet unde deducta sit poenitentiae origo quaeve sit eius necessitas et quomodo tres eius partes contritio  confessio  et satisfatio adaptentur ad tria genera peccatorum quibus praemissis docet spetiatim quomodo generetur contritio quaeve requirantur ad primam attritionem et quanto studio sit peccatori invigilandum circa peccatorum oblitorum memoriam venandam  docet praeterea quantis esse debeat dolor contritionis ubi notat eum dolorem qui est in volutate non posse esse nimium licet is qui est in parte sensitiva possit vituperabiliter esse egressuus ubi etiam declarat qualis sit peccatorum venialium habenda contritio et quomodo ipsa deleantur  quo ad vero restitutionem et satisfactionem attinet docet quanta sit satisfactionis neccessitas et quis teneatur ad eam ac quid cui ac quando sit restituendum tam in bonis fortunae ac corporis quam in bonis animae ac famae  deinde locuturus de confessione primo ostendit oris confessionem esse divino iure institutam quo probato docet cui  a quo  de quibus  quomodo  ac quando sit facienda confesio quamque sit periculosum poenitentiam differre et ad quae nos obliget confessionis sigillum  sequitur deinde in coadunatione opusculorum tractatus de octo beatitudinibus in quo docet quanta sit earum utilitas et quae singulorum proprietates qui effectus  in sequentibus vero proximis duobus tractatibus quorum alterum de septem peccatis mortalibus alterum vero confessionale inscribitur docet quanta sit peccatorum mortalium enormitas et quae sint eorum speties ac filiae et quae singulis oppositae virtutes simul cum harum excellentiis ubi circa avaritiam declaratum habes quis dare possit elaemosynam et quis non ac de quibus fieri posit cum plucularum aliarum difficultatum ad hanc materiam pertinentium discissione  habes et plurimas hic enodatas difficultates ad licitos et illicitos contractus pertinentes  circa castitatem vero luxuriae oppositam praeter castitatis tam vidualis et coniugalis quam virginalis excellentias plurima suggerit  unicuique horum statuum apprime utilia ad perdiscenda ea quibus huiusmodi status labefactantia  caetera omnia ad peccatorum speties et oppositarum virtutum excellentias pertinet  quare ad octavum eumdemque postremum tractatum digrediens scito in eo adamussim doceri qualis sensuum custodiendorum habenda sit ratio et quot mala proveniant ex luxuria circa ipsos et quid potissimum circa singulos observandum quidve fugiendum sit  neque est aliud quod spetitatius ex his tractatibus in epitomen cogam misi et hoc adiecero moralibus scilicet doctrinis ad vitiorum detestationem et virtutum amplexus eos omneis esse refertissimos 
