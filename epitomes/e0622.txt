622
Sub annum 17 et sesquimillesimum Robertus Wingfelt eques britannus apud divum Maximilianum imperatorem pro Henrico Anglie rege octavo munere fungens oratoris in Constantia germanie urbe disceptationem quamdam invenit super dignitate et magnitudine regnorum britannici et gallici habitam ab utriusque oratoribus et legatis in costantiense concilio quam ne posteros lateret aereis typis invulgatam curavit hoc ni fallor utriusque regni emolumento ut gallorum per eam disceptationem restitutum iactantie et ne tantum sibi canerent eisdem consultum iretur anglorum vero sic e tenebris effossum luceret decus ut deinceps nosse possint qui cum gallis acturi sunt britanni rebus verba ne disciminent an efflatis buccis effectus semper respondeant licet enim utriusque proponentibus lis a iudice non explicetur hoc libello decisa facta tamen est exemplari utriusque allegatione persuasio ne scarabeum contemnat aquila
