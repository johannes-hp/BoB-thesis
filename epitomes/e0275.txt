275
Cornelius de Suechis predicatorii instituti professor unum et viginti sermones edidit in eorum commendationem ac sanctimonie adhortationem qui collegialem profitentur observantiam confraternitatis quam vocant serti rosacei virginis deipare alias de rosario beate Marie nuncupati in quibus mota questione an ne huiusmodi professionum quas confraternitates vocant plurium sectatorem esse confeerat anime soluti variisque rationibus ac auctoritatibus assertoriis partibus corroboratis hoc animadversione dignum subinducens revelat orationem que ex multorum fraterna proficiscitur unione efficatiorem longe esse quam privatam deinde omnes orationes professorum alicuius fraterne observantie nulli non eorum prodesse in deletionem pene pro peccatis debite quare peccatori quod aliorum suffragiis sic crimen expiare possit nihil salubrius nihil commodius aut nihil denique magin in rem esse concludit quam sese plurium harum professionum sectatorem reddere post hec autem pluribus ea observantia in universum tittulis elata praeter alias sane multas duabus precipue rationibus professionem rosarii omnibus aliis prestare subinsert prima quod est inexhauribilis misericordie fontis Marie secunda quod ex instituto complectitur duas omnium primarias illas orationes dominicam videre licet ac angelicam quarum innumeras pene utramque luculentissime exponens preeminentias ac reconditiorum fructuum merita recenset institutionem autem huius rosarii priusquam in ecclesia cantus obvaluisset qui a Gregorio ac Ambrosio maiorem incrementi partem suscepit iniicium habuisse docet verum iniuria temporum rubigine labefacta tum demum indeficientem hactenus cursum incepisse cum fratrum predicatorum institutorum dominicus albigensibus hereticis predicando perderet eo usque operam dum rosarium Marie ex eiusdem revelatione resumendum hortaretur post hec securitatem huius professionis altius repetens nihil preter Marie virtutes ac excellentias residuis sermonibus accumulat adiunxit autem iis sermonibus alios duos quibus ebrietate vitiorum omnium longe detestabilissimum esse probans in ebriosos parum atque in hominum genus sceleratissimum invehitur deinde coronam quam vocant alii reipsa vero offitiolum quoddam Marie sacrum proponens exemplis eius vigorem maximum esse demonstrat preter hec alios 5 sermones edidit sinodales ipse vocat quippe diversis synodis habitos in quibus de dignitate sacerdotii plura edisserens ad honestatem ad scientiam ad castitatem simul et sobrietatem cui inimicam ebrietatem repetitam pluribus iterum increpationibus detestatur sacerdotes omnis monefacit ac instimulat
