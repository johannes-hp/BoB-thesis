716
Extant in Solomonis proverbia non ieiune lectionis commentarii quidam a nonnullis Roberto Holcot abatiis vero Thome Walesio viro sive hic sive ille extiterit author anglicano et predicatorii instituti professor adscripti in quorum sententie ambiguitatem non libens condescendero propter ea que dicta sunt a me in epithome Petri Berchuer super moralizatione Me tamorphoseos ovidiane ibi enim furti est insimulaWallessius iste quod eam lucubrationem sibi vendicaverit cum tamen veris testimoniis contrarium sit a me probatum hoc autem commentariorum est principium in absconditis parabolarum conversabitur suntque per eos luculenta expositione illuminata fructuosissima illa sapientis proverbia habenturque in eisdem non sane pauce tum historie cum fabule quibus ad moralem doctrinam conversis datur et lectori oblectamentum et animi quedam honesta refectio et simul ad morum compositionem aptissimam instructio toti enim ubi textus expositioni non accommodantur refertissimi sunt multiugis tum preceptis cum similitudinibus seu comparationibus ad anime salvande edificationem facientibus
