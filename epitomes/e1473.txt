1473
Publius Ovidius Naso patria sulmonensis omnium poetarum quos antiquitas tulit facundissimus atque promptissime vene in eo presertim scribendi genere quod elego tractu procedit varia huius rei testes gravissimos edidit volumina inter que sunt viginti heroidum atque heroum epistole quibus quid elegantius esse possit aut facile reperias tam enim diserte atque facunde heroides in eis amorem suum amicis viris et contra quandoque hi illis insinuant ut quisquis lepi dissime vehementem amasie aut quid frequentius ibi accidit amatori suo amorem significare velit habeat quo non alia elegantiora reperiat plurima in eis exemplaria poeticis flosculis et amatoriis illecebris undique adornata quibus non ab similia desumi possunt exemplaria ex tribus eiusdem tractus libris amorum ab eodem non minus consinne editis adversas enim in eis suggerit elegeias quibus vel amorem suum puellis insinuat aut puellarum ingenium depingit sed hoc posterius magis ex offitio facit in tribus libris quos de arte amandi conscripsit in eis enim prefatus et currus et naves ac omnia denique quibus ingenio opus est arte constare talia de amandi arte suggerit precepta quibus pro sua quamque conditione puellam in tui amorem trahas que quidem quod inmunera pene sunt ac pro aliis atque aliis puelle moribus evarianda non fuerit possibile adservata epitomatis lege in argumentum cogere quare sufficiat generatim ea sub preceptis atque arte amandi comprehendisse scripsit autem duos libros de remedio amoris ubi amore sauciis remedia proponit docens inordinati amoris incommoda legesque tradens quibus ab amoris imperio quispiam sese eximat monens nos ut per eundem discamus sanari per quem didicimus amare una namque manus inquit nobis vulnus opemque feret unde quot tradidit ad amandum incitamenta tot hic amoris docet incommoda totque tradit contrarias leges quibus ab amore avoceris his autem libris appendix est elegeia de medicamine faciei ubi diversa dumtaxat suggerit furorum genera quibus fatiem avariore genio nate illuminant subest huic elegeie altera de nuce in qua nux iuncta vie quamvis sit sine crimine vite a populo saxis se pretereunte peti queritur iterumque sui utilitatem et eminentiam inter alios fructus aliosque arbores effert sequitur deinde eiusdem Ovidii somnium quoddam quo taurum se per quietem cum nivea armentari vacca vidisse fingit ad quam delapsa cornix in forte cornigerum terre caput vacca deposuisset ter inquit bovis nivee petulanti pectora rostro fodit et albentes abstulit ore iubas vacca vero locum taurumque diu cunctata reliquit sed niger in vacca pectore livor erat quod quidem somnium ab augure sic hic expositum fingit vacca puella tua est aptus color est ille puelle tu vir et in vacca compare taurus eras pectora quod rostro cornix fodiebat acuto ingenium domine lene ait monebat anus significans per id lenam puellam illecebris demulcentem quod autem cunctata diu taurum sua vacca reliquit destitutionem voti significabat livor niger in pectore vacce pectus inquit adulteri labe carere negat anumerantur et inter hec opuscula leviora alie due elegeie altera de police altera vero de philomela sed nihil habent quod non oboleat exoticum quippiam potius quam ovidianam redoleat musam aliis igitur auctoribus acceptum referatur earum compositio in quarum ea que est de pulice efficta sunt ea que in sinu puellarum queriturque quisquis extitit eius auctor se non posse in pulicem et rursus ex pulice pro arbitrio in hominem converti in altera autem elegeia dum philomele laudes efferuntur avium omnium voces cum ratione vocabulorum quibus exprimuntur sub compendio docentur extant preter haec tres hic trium heroum epistole Ulyssis scilicet ad Penelopem et Demophoontis ad Phyllida ac Paridis ad Oenonem que a nonnullis Sabino poete adscribuntur Aldus tamen Manutius notat non magis eas esse Sabini quam pulex et philomela sunt Ovidii cuiuscumque agitur sint habent responsionem trium epistolarum quas tres prefate heroides tribus his heroibus scripserant scripsit autem praeter iam dicta Ovidius quinque libros de tristibus sic vocitatos quod tristitiam et merorem suum continent quem in Ponto exul agens sustulit in his libris nihil habetur praeter exempla varia adverse deplorande fortune et familiarium negotiorum amicis insinuandi scripsit ad hec libros quatuor de Ponto a loco unde epistolas elegas ad amicos dedit accepto titulo in quibus nihil item est epitomatis fatie dignum praeter familiarum epistolarum exemplares formas edidit preterea duodecim libros fastorum ut ipse his versibus testatur sex eius fastorum scripsi totidemque libellos cumque suo finem mense libellus habet sed posteriores sex iniuria temporum ad nos non pervenerunt horum autem librorum argumentum intelligo fuisse ut festos quosque totius anni et eiusdem nephastos dies describeret non enim inquit habet offitium lucifer omnis idem notat autem in primis Romulum dividisse annum in decem menses quorum primus Martis erat Venerisque secundus tertius a senibus iuvenium de nomine quartus que sequitur numero turba notata fuit insinuans primum mensem dictum martem a Martio secundum aprilem a Venere idque ideo quia aphros graece sonat credo spumam latine a qua Venus fingitur esse genitam tertium vero mensem maium a senibus inquit alii dicunt a Maia quartus dictus est iunius a iuvenibus reliqui autem meses notantur numero quintus enim dictus est quintilis et sextus sextilis qui postea in honorem Iulii et Augusti caesarum iulius et augustus vocati sunt reliqui a numero denominationem retinent his autem mensibus Numa nec Ianum inquit mea avitas preteriens umbras mensibus antiquis preposuit duos ianum scilicet et februarium est igitur ut nunc me ipsum recolligam Ovidii intentio docere que sit ut verbis suis utar merito queque notata dies et que in mense quoque in singulis anni partibus atque diebus ab antiquis gerebantur quod quidem in summa dixisse sat duxi venio nunc ad quindecim eiusdem auctoris libros methamorphoseos in quibus ut ipse initio pandit in nova fert animus mutatas dicere formas corpora unde in principio confusim illud describens chaos quod a Mose abissus appellatur ad unguem prosequitur mundi originem rerumque succesionem enim et post diluvium adeo ut non immeritum apud non dubie auctoritatis viros me legere meminerim opus illud magnum Nasonis a Chaldeis fuisse acceptum vix enim si que poetico more effungit sensu tropologico induere velis diversum quippiam a libris geneseos reperias quo ad ea que mundi originem et terrarum innundationem concernunt praeter que fabularum et omnium figmentorum poeticorum originem ita docet adamussim ut cum fabulam aliquam scribit historiam contexere credas scripsit praeter hec opusculum quoddam dissueto stilo non quidem quo ad carminis tractum qui ab elego non discedit sed quo ad scribendi materiam allicere enim qui in aliis operibus et poematibus solebat ac ea solum suggerere que animum sedatum pre se ferunt et neutiquam perturbationibus obnoxium in hoc opusculo degeneri musa solas congerit et hinc inde effictas maledictiones multiplicat adeo ut opusculum hoc non inepte imprecationem voces qua inimicum devovet hunc autem ibis nomine celebrat cuius ratione alii dicunt esse quod ibis sit avis foeda que rostro ventrem purgat alii putant quod Callimachum imitatus qui Apollonum Rhodum Argonautica scripsit diris imprecationibus elegeico carmine devovit eumque cum quod literis Rhodi operam dedisset Rhodus appellari gauderet per despectum ibim appellavit quasi avem alexandrinam et egyptiam talis enim erat genere opus autem hoc est pre aliis suis opusculis obscurum veto ob inimici nominis occultationem vel ob fabularum diversimodam inculcationem nihil tamen habet quod in epitomem redigam preter testimonium formularum quibus acerrime eciam sane aduncis naribus in inimicum invehere possis et licet elegeiaco tractu maledictiones efferat iambicum sane furorem et excitatissime bilis stomachum carmina pre se ferre videntur
