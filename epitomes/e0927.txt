927
Henrricus a Gandavo doctor illustri preconio solemnis nuncupatus cognomento Bonicollus vulgo Goetals archidiaconus olim tornacensis syncerissime doctrine volumina duo posteris reliquit duabus tomis summam questionum ordinariarum complectentia in quibus vix ullis conclusus limitibus quolibet fere evagatur multaque reserat theologie reconditioris archana in priori enim exorditus a scientie et scibilis quidditate modum sciendi quo hominem scire quicquam contingit et rei scibilis qualitatem desyderiumque et appetitum sciendi in homine mirum est quot solidissime doctrine questionibus et quam certis assertionibus declaret habes enim in eis quid quomodo ac qualiter hominem scire contingat discussumque an equaliter omnes homines ipsum scire appetant quibus adhec respectibus studium alicuius scientie prosequendum sit aliaque circa scientie certi tudinem et diversitatem investigabilia pene innumera ab eo discutiuntur que omnia eo vergunt ut de theologie studio quo Deus et ea que Dei sunt apprehenduntur quicquid scitu necessarium est edoceat docet igitur post ea que de scientia in generali suggessit que qualis et cui subordinata scientia sit theologia a quo preterea et quomodo sit docenda item et addiscenda queque sit eius utilitas et que causa finalis et iuvenes ne aut mulieres ac peccatores eam interpretari aut addiscere possunt multaque alia de eiusdem certitudine eruditissime discutit cumque in theologia precipuus et fere omnis si modo sophismatibus non deturpetur sermo de Deo deque divinis sit mysteriis a quo hec et quibus sint exponenda et Dei naturam essentiam ac simplicem unitatem modumque subsistendi et qualiter a creaturis apprehendi possit et an aliquo modo possit dici compositus qualiterque sit immutabilis et eternus et quomodo intelligatur in Deo esse aliqua potentia ac accidens qualiterque intelligat atque agat variasque divine essentie communes proprietates quoad intellectum nec non alia innumera de eius potentia et attributis seu predicatis de Deo thecae depromit in secundo autem tomo qua perfectione Deus dicatur bonus totus perfectus infinitus volens atque amans variasque divine voluntatis communes propietates declarat et inter alias quamplures theosophicas difficultates in quo consistat beatitudo Dei ac aliorum et an plurificetur in personis divinis ita quod plures sunt beati et non unus beatus diffuse discutit persone adhec in divinis quibus attributis seu predicatis ac relationibus distinguantur et qualiter relationes Deo et cuivis persone attribuantur ac quomodo communes a propriis distingantur multaque de relationum natura et mutua comparatione erudite admodum discernit cum quibus de generatione qualiter soli patri competat ac quomodo differat a spiratione et aliis distinctis attributis patri item qualiter patri et filio competat spirare differenter a Spiritu Sancto cum pluribus ad spirationis et modi procedendi Spiritu Sancti a patre et filio intelligentiam concernentibus modumque emanationis qua una persona manat ab aliis solerter admodum declarat utque tandem epitoma claudam nihil pene de trinitatis mysteriis deque iis que in Deo consyderanda sunt omittit cuius non exactam suggerat intelligentiam
