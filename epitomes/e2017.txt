2017 Calphurnii buccolica 2743
Calphurnius auctor vetustus opus edidit buccolicum non iniucunde lectionis In quo diversis ad ea heroici pectinis aeglogis eam narravit operam que in buccolici quique scriptores suevere Descripsit scilicet amores pastoriles atque rusticanos pastorumque curas collocutiones et exercitia quod pro epitome dixisse sat ducerem nisi me prolixiorem faceret quinta aegloga que didascalica est nam unus tamen pastor senex in ea loquitur filio suo precepta tradens pastorilia docens scilicet ea omnia que ad armentationis et pastoris curam pertinent et qua solitudine ovibus tondendis et pecori mulgendo ac eiusdem conservationi invigilandum sit Caetera omnia in his buccolicis contenta ad pastorilia exercitia et familiare pastorum conmertium referenda veniunt
