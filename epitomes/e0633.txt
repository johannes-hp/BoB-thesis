633
Simphorianus Champerius inter nostre aetatis medicos is qui plures litterature sue testes reliquit librum quemdam inter alios quamplures edidit  rosa gallica inscriptum  in quo non tam propellendi morbi quam tuende sanitatis antidota colligens  hominum inprimis ortum docet  deinde quod subiectum sit medicine corpus humanum unde id ipsum componatur brevibus perstringit assuta statim corporis sani finitione qua tanquam fundamenti parte iacta aeris vi in humana corpora cum aliquibus de eius natura problemata ventorum item bonitatem et malitiam cum differentiis eorumdem suggerit  de anni preterea 4 parium diversitate quod eam a medico cum primis cognosci desyderat non iniucunda quaedam ascribit problemata  Post quae de exercitiis quae scilicet et qualia quoque tempore sanitati conserant aut obsint  luculenter admodum edisserit  inter ea de coitu ac balneis seu lavacris non indisertas assertiones ac problemata digerens  deinde quod ciborum et potus diligens ratio multum sanitati conferat de odorumque simul et saporum differentiis nam et effectu multa erudite colligit  inter quae de pane  de carnibus omnibus et animalium minutalis seu abiectoribus partibus  de ovis  de lacte  de caseo  de piscibus  de holeribus  radicibus  seminibus  fructibus  condimentis  vino  atque aquis multa speciatim edisserit quae optimam querenti victus rationem non parum conferre poterint  post hec de somniorum et insomniorum causis ac natura et de vigiliis quae scilicet prosint et que noceant  ac postremo de anime passionibus de faciundis evacuationibus nec non de ratione vomitus plurimis longe utilissimis conclusionibus  ac problematibus enodatis rose sue finem imponit  cum margaritam unam preciosam annexuit in duos dissectam libellulos quibus medici officium seu partes circa infirmum explicat  docens in primis quid ei crisis tempore incumbat  deinde 4 ab eo id quod alias fecerat anni partium diligentem speculationem desyderans affinitatem explicat quam luna cum humano habet corpore  egritudinis preterea perfecte solute ac non solute signa et morituri praesagia  cum temporis assignatione quo aptius ab egro sanguis detrahitur deque humidi radicalis conservatione ac condimentis domini incorruptis servandis appositissima adscribit antidota  et postremo suggestis non sane paucis precipuorum medicorum sententiis quae ad medici nimirum faciunt institutionem receptui canit
