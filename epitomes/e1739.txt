1739 Matthei de Cracovia questio an deceat sacerdotes missas continuare vel laicos communicare 1564
Mattheus a Cracovia sub annum nonagesimum primum supra millesimum et quadringentisimum libellum quemdam aedidit in quo ad quaestionem trahit an expediat aut deceat sacerdotes missas continuare vel laicos frequenter communicare cuius decisionem sic venatur rationem et constientiam in vicem ratiocinantes inducit quarum ratio constientiam interrogat quare in suscipiendo corpore Christi tam sit timida illa aut mali constientia aut timore tanti sacramenti inscrupos sese adigi queritur raciotinantibus itaque ambabus et scruporum causis ultro citroque a ratione investigatis remedium dat quo ne in tot scrupos incidat sese praeservet ut scilicet si ipse raro tantum sacramentum suscipere velit tempore saltem susceptionis curiose admodum et matura prehabita deliberatione seipsam examinet quo facto non proprie virtuti non iustificatae menti sed dei misericordie confidens humiliter de pane illo edat si vero frequentius eucharistiam summere placeat monet ut tota id cupientis vita sit ad tante maiestatis susceptionem veluti quaedam preparatio nec ullis vanis sese immisceat ocupationibus utrum magis autem expediat raro scilicet an frequenter eucharistiam summere quantum colligere ex rationis et conscientie disceptatione valeo ducit saluti convenientius esse ut frequenter quam ut raro summatur habita tamen ratione personae et dispositionis ac iusti examinis
