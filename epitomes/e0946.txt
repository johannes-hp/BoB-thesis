946
Ioannes Altenstaig mindelhaimensis germanus anno redenti orbis decimo nono supra sesquimillesimum librum quemdam rei literarie adiecit de amicitia cuius titulum si transcribam epitomen fere confecero profitetur etenim tractaturum sese quid sit amicitia vera et perfecta ac quibus mediis comparetur et conservetur quidve fucata seu ficta et simulata sit amicitia quisque sit verus amicus et quis fictus ac qui sint eligendi quive abiiciendi et quomodo se quisque erga amicos habere debeat cui quidem relationi nihil est quod post revisum accurate suum librum addam nisi quod ea que titulus pollicetur liberalissime exequitur et preterea de charitate et proximorum dilectione ac differentia horum nominum amor dilectio charitas amicitia deque necessitate amicitie et amicorum multa curiosissime digerit que non tam ad ethnicorum qui de eadem materia scripserunt rationem quam ad proximi et Dei prout preceptis ecclesie exigitur rationem torquet omnis enim amicitie fundamentum esse Dei amorem et charitatis utilitatem ac eiusdem vere signa theosophice plusquam ethnice aut humaniorum literarum emulus edocet preter que amoris veri commoda et illiciti damna ac utriusque inditia necnon adulationis enormitatem et remedia quibus ei occurri possit liberalitatisque tam in dando quam recipiendo necessitatem adeo docet adamussim ut mireris haud quaquam temerarie virum humanis simul et reconditis theologie literis deditum tam conformia utrisque quo ad eam materiam precepta tradidisse
