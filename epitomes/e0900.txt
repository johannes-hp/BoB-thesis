900
Richardus Bartholinus vir quantum scriptis sui coniicere valeo natione germanus ad annum 18 supra sesquimillesimum incidente eo temporis in Augusta Vindelicorum conventu principum et nobilium germanorum super excipiendo cardinale gurcensi legato a latere Leonis decimi qui expeditionem in thurcas christiano tunc nomini insultantes persuasurus in Germaniam concesserat ut germanorum gloriam tantum in maturo dando consilio efferret quamtum citra haedere suspensionem omnibus in rebus bellicis perspecta est libello quodam memorie tradidit ea que in diversis germanorum comitiis decreta fuere super iis que diplomatibus apostolicis Raymundus gurcensis cardinalis a germanis expostulare putabat quoad expeditionem illam toties a rhomanis pontificibus intentatam in sevos turcas que si in epitomem redigere velim vix potero preter varias inter principes super iure prefidentie et aliis controversiis contentiones cirti quicquam referre nisi ea que incedenter et a proposito suo aliena nonnunquam affert retulero ab expeditione etenim presertim tam  celeriter ac legatus petebat faciunda  germani principes sese eximentes in scandalum redactos rhomana avaritia germanie populos etiam rhomanorum imposturas ac expeditionis difficultatem ut pote qua quinquaginta germanorum millia precium opere censebant magnanimiter causabantur de reliquis autem nihil est quod dicam preter splendidorum ab eo recitatorum conviviorum apparatus et modum quo germani principes consultare sueverunt in rebus imperium tangentibus hos enim simul cum germanorum variis ritibus in expediendis negociis dum historiam texere putat eleganter interserit inter cetera que forte alicui nova videbantur ius maritale in Germania prius perfici intra thalamum referens quam sacris intersint nuptialibus que omnia dum recenset interim in theologos tunc in Germania heresim desseminantes non incite invehitur quod res sacras ad perpendiculum geometricum reducere conentur quodque omnia plus iusto curiose investigent 
