329
Albertus magnus inter tot ac tanta literarum monimenta quibus posteris admicationi fuit librum nobis reliquit inscriptum summa de laudibus Marie virginis in quo luculenter admodum explicavit inumera pene mysteria illius evangelii missus est angelus Gabriel et primo demonstrata anunciationis necessitate quomodo et quo tempore et loco et quo nuncio ac qua spetie apparitionis et quo actu impedita Maria fuerit anunciatio facta maxime verisimilibus coniecturis declarat deinde quomodo non obstante voto castitatis potuit in matrimonium consentire quanta item fuerit corporis predita venustate et totam eius ac sponsi Ioseph genealogiam et generis nobilitatem declarat post hec discutit que et quomodo Maria virgo recepit sacramenta cum fere singula in remissionem culpe qua vacabat instituta fuerint deinde docet quanta perfectione fuerint in Maria virtutes theologice et cardinee simul et dona spiritus sancti qualiterque singulas colluerit artium liberalium et omnes denique scientias aliarum facultatum quod insuper Marie benedictio omnes alias adeo diversis quorum meminit scriptura datis comprehenderit multis rationibus et auctoritatibus ostendit et demum omnes excellentias omnia privillegia et totius sue vite actus erudite admodum explicat in nullam veritatem primo obtutu descendens sine rationibus seu argumentis quibus ad assertoriam simul et inficiatoriam unicuiusque credendorum articuli partem militatur
