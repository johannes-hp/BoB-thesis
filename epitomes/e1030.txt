1030
Bemardus Castilioneus genuensis monachus sancte Iustine de Padua congregationis divi Benedicti sub annum quintum supra sesquimillesimum libro quodam inmortalitatem mereri studuit repertorium vocato seu sumarium omnium sententiarum maioris decretalis et sexti libri clementinarum atque extravagantium cuius haud aliam habeo epithomen quam eam que inscriptione explicatur solum etenim librorum decretalium sententias capitatim in breviarium congestas ordine alphabetico digerit ut inventu faciliore quisquis canonum apicem attingere velit habeat que proposito suo dum allegationibus suis insistit conducere possunt ad epithomen redacta et quia plurimum hac tempestate statur canonibus sive sanctionibus sexti clementinarum et extravagantum ne in aliquo studiosis deesset earumdem sententias serie alphabetica collectas in unum item redegit compendium in quo uti in precedenti hoc animadvertendum erit a studioso lectore ut si quod queritur in litera quam putet non occurrat incurrendum esse ad literam ad quam eadem sententia quam perquirebat reduci possit dicere puto si de beneficio ecclesiastico requirat nec id quod appetit prima facie reperiat recurrendum esse ad nomen prebende et vacature quibus nominibus promiscue ut plurimum legisperiti utuntur reliqum nihil est quod in ephitoma cogam nisi quod per eam suam opellam non parum legisperitis consuluit
