1049
Ioannes Aventinus Duromarus natione germanus sub annum 17 et sesquimillesimum rudimenta quedam grammatices invulgavit in quibus auctoritati innixus variorum politioris literature auctorum octo partium orationis naturam et accidentia erudite admodum declaravit simul cum nominum tam grecorum quam latinorum declinationibus nec non sillabarum quantitate atque accentu que quidem postrema sic curiosis suis regulis et preceptis perstrinxit ut quisquis carminis componendi fuerit paulo avidior habeat in iis rudimentis quibus id efficiat longe utilissima precepta nam preter syllabarum quantitatem carminum scansionem atque mensuram longe curiosissime docet scripsit et de figuris et tropis latinis orationibus tam solutis quam coactis accidentibus in quo non minori usus diligentia quam in ceteris grammatices preceptis tradendis accommodatissimum sese fuisse auctorem facile testatus est
