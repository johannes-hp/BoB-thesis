1075 Ioannis Parreudt super predicabilia Porphirii et predicamenta ac perihermenias Aristhotelis 576
Ioannes Parreudt Germanus in predicabilia seu 5 voces Porphirii et in predicamenta ac in duos libros perihermenias Aristotelis commentaria quedam edidit In quorum eis que predicabilibus respondent disceptans primo de natura et proprietatibus universalis an scilicet sit subiectum attributionis scientie veteris artis et genus ad 5 predicabilia id quod tandem asserit investigatoque an universalia sint substantie vel accidentia corporea vel incorporea sensibilia vel insensibilia Tractatulum quemdam premittit de predicationibus ut facilius Porphirii textus intelligatur In quo docet quid predicatio et qualiter dividatur in disparatam et non disparatam directam et indirectam synonimam et non synonimam essentialem et accidentalem aliaque ad genus membra de quibus logici presertim reales et disceptatores multa verbose loquuntur Hoc autem expedito sigillatim de generis speciei differentie proprii et accidentis natura id omne declarat quod Porphirius de eis scriptum reliquit secunda autem parte commentariorum 10 cathegoriarum seu predicamentorum naturas declarans varias inculcat questiumculas quibus reales quos potissimum imitatur essentia sua rationis et imaginatione sola nutritas chimeras venantur In tertia vero commentariorum parte libros perihermenias Aristhotelis exponens propositiones naturam partes atque accidentia singulasque proprietates succincte docet In toto tamen hoc commentariorum volumine disceptatoris potius quam veri commentarii partes exequitur solas enim monet questiumculas quibus aliqualiter lucescant que alias tenebricosa erant
