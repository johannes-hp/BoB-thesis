1769 Simphoriani Champerii paradoxa seu comentaria in arte parva Galeni 1772
Simphorianus Champerius lugdunas in treis libros techni seu artem parvam Galeni paradoxa aedidit quae commentaria potuit et fortasse rectius appellasse non enim sunt hec paradoxa electae quaedam sententiae contra aliorum opinionem id quod paradoxorum nomine vulgu receptum est sed cum dictio para latine in has voculas vertatur preter seu contra et iuxta usus est secunda vocis interpretatione vocantque paradoxa quasi iuxta sententiam Galeni scripta quorum antequam confitiam epitomen dicam hoc primo quod prolixa in eadem praelusit praefatione in qua docet in primis omnem doctrinam vel adeo esse infusam vel humano more acquisitam deinde quis sit inter humanita acquisitas doctrinas ordo secundum multorum opinionem explicat ubi coniunctim probat difinitiones tam falsis quam veris adhiberi discutit deinde ars ne sit medicina an stientia suggerit et nonnulla de eius inventione et divisione deque medici offitio et de necessitate sceintiarum naturalium et cursus syderum quibus praemissis libros tech sic exponit ut nihil in eis relinquat involucri signa scilicet sanitatis et aegritudinis et membrorum hominis divisionem ac differentias morborum causas et precautionem ad tutandum sanitatem iuxsta plurimorum auctorum non dilutae auctoritatis sententiam declarans neque pretermittens quae circa eadem Hali Roboam scripta reliquit aedidit et preter haec cathegorias medecinales sic inscripta quaedam veluti commentaria quibus ea sub compendio complexus est quae Galenus in demostrativis sermonibus et Aristoteles in predicamentis tradiderunt quorum summa est decem predicamentorum natura et proprietates quatenus a medico consideranda sunt circa quae dum regulis quibusdam eas omneis res comprehendit circa singula praedicamenta quorum termini in eis reponuntur accidit ut in eorum declaratione doceat mundi divisionem in suas partes et elementorum proprietates ac fluviorum fontium lapidum metalorum et plantarum generationem et hec quidem circa predicamentum substantiae ubi etiam suggerit singularem quamdam doctrinam de natura animalium circa reliqua praedicamenta in quibus nonnisi accidentia reponuntur docet quid sit egritudo et quot modis egritudines componantur et quid ac quotuplex sit morbus quid singuli intellectuales habitus quidam sanitas quae masculi et femellae natura quidamve ac quotuplex sit complexio quaeque sit animae passionum natura quae adhec corporis humani optima habitudo et quae eam vitient quid insuper sint generatio et corruptio et quae vis generativae virtutis qualiter preterea differant augmentatio et diminutio a rarefactione et condensatione qualiterque medici alterationem considerent quae omnia ubi declaravit pro operis complemento adscribit cathalogum preceptorum patronorum familiarum atque auditorum suorum quo libro huic fines praescribit
