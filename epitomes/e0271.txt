271
Antidotarius anime liber quidam eiusmodi inscriptionis sine auctoris nomine in communem usum devenit cuius in 17 tractatus dissecti primus ne forte quis alium parvum qui eiusdem invenitur tituli pro hoc recipiat huius est exordii deum esse non solum docet divina scriptura sed etiam omnium philosophorum summorum scientia probaturque in eo tractatu non id modo quod titulus innuit sed insuper ita esse deum ut non posset vel ab ethnico fidei inimicissimo cogitari non esse aut plures esse deinde verbi incarnatio ac personarum in univa essentia trinitas suasionibus rationi proximis in eodem ostenduntur in secundo autem ad dei opera declinando docetur hominem iustum ac cuiusvis expertem labis a deo creatum fuisse et proprio delectu in omnem posteritatem fragilitatum hereditatem propagasse et hic hominem in sacris litteris perinde ac in philosophicis quae homini sunt microcosmon seu parvum mundum fuisse apellatum latissime ostenditur peccati etiam natura cum caducissimis oblectaminibus quibus assimilatur abunde hic edocetur homo autem castrum esse practicatur cuius custodie anima praefecitur quam impossibile esse hostibus non dedi non propulsatis familiaribus quae carnis sunt inimicis clare demonstratur sunt autem ii intrinsecus perinde atque extrorsum nocui sed in tertio tractatu interiores tunc propulsatos iri docetur dum sensus qui extimi sunt hospes sic cohibeantur ut quilibet necessario dumtaxat usui accomodetur et hic de iudicio non temere ac leviter ferendo de phame denigratione deque mendacii detestatione quae ex tribus sensibus oculo auditu ac lingua communiter accidunt multa disserentur gustus item si in luxuriem excreverit incommoda breviter hic perstringuntur deinde dum tactui methodus prescribitur ab homicidio a festorum violatione ac a libidine carnis quae 3a tactus insolentia perpetrari solent diffusius admonetur nunc ratione nunc exemplis terrore iniecto interiorum autem affectus altius hic repetuntur et nihil eque in anime perniciem cerpere demonstratur atque avaritiam et plura ut cumque possidendi libidinem et circa hanc tractationem in divitum ac potentiorum sive nobilium fastus acriter invehitur quarto post hec tractatu ostenditur peccatorum cuiusvis extiterint offense veniam penitentia mereri adductis in eam rem variis testimoniis veteris testamenti necnon et gentilium quorum plurimi sinistre gestorum notam animis et conatibus in meliora delatis subterfugere in eandem autem rem plurima secto tractatu congeruntur inter cetera tamen ad penitentiam excitari precipue deberi hominem docetur ne ingratitudinis vicio confundatur si quidem cum per peccatum deo ac toti celesti curie pro meritis offensam tribuimus ingratitudinis baratrum incidimus quo non alterum deo sue genitrici ac coelestibus concivibus magis detestabile esse diffuse admodum probatur et hic obiter Marie virginis excellencie item angelorum in nobis custodiendis diligentie percurruntur monemur et in eodem tractatu penitentiam agere propter temporis irrecuperabilem fluxum et mortis necessitatem eiusdemque incertitudinem quam anxie semper extimescendam esse diffusis cum rationibus tum variis exemplis probatur anime item immortalitas et iudicii extremi rigor diffuse hic pertractantur deinde glorie perhennis dulcedo penarum item inferni acerbitas auctoritatibus rationibus et exemplis demonstrantur cum eorum qui resurrectionem qui eternam gloriam qui infernum et eius penas eunt inficias confutatione dotes autem anime diffusius resumuntur item purgatorium esse quo salvandi autem die iudicii cruciantur nostraque illic cruciatis valere suffragia similiter et natura ignis gehenne latisssime hic demonstrantur sexto deinde et septimo tractatibus effectus ac penitentie partes explicantur et hic alio tractatu contritionis vigor alio confessionis alio item satisfationis necessitas authoritatibus et exemplis ostenduntur incidenter multis de solercia confessariis necessaria interiectis orandi post hec modus orationis item vis cum declaratione orationis dominice extensius enucleantur de elemosina autem quomodo qualiter et quibus de caritatis sit elargienda simul cum premiis ex operibus misericordie consequendis plurima efficacibus exemplis ac rationibus edisseruntur ieiunii preterea utilitas cum modo quo integrum servetur ac meritorium fiat item temptationis auctores cum remediis ad easdem simul cum utilitate quam ex temptationibus resistentes acquirimus luculenter admodum edocentur postreme autem pacientie diffusiori facta commendatione eius item virtutibus altius repetitis receptui canitur in prologo autem disputatio quedam est an ne divini verbi declamatio a peccatore facta sit eo vilior et pro conclusione docetur non declamantis vitam sed quid dicatur attendendum esse
