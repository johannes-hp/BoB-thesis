2277 Oliverii Maillardi sermones de adventu quadragesimales dominicales et de peccati stipendio 
Oliverius Maillardus minoritarum ordinis sectator natione gallus ad divinas panegyrismos efferendas post quasi natus inter alia copiosissima volumina sermonum quibus ad posteros nomen suum transmisit scripsit opus luculentum sermonum ad adventu quadragesimalium et declamationum dominicalium totius anni in quibus tanta est moralium praeceptorum et declamatorii generis obiurgationum atque exhortationum diversitas tamque ampla fructuosissimae doctrinae supellex ut coactus sim generali attestatione epitomen contrahere quis enim compedii lege servata in argumentum cogit quae de multiplici christi adventu edisserit cum per singulos temporis adventus dies tam feriatos quam festos discurrendo copiossimos unicuique applicatos sermones de adventus misterio et operandis in eo tempore scripserit  quis ad haec ea contraxerit de poenitentiae fructu ac necessitate de ieiunio et eius qualitate de peccatorum detestatione deque accerbissima christi passione ac gloriossa resurrectione in quadragesinalibus sermonibus suggessit taceo quaestiunculas passim intermaterias quas discutit ocurrentes quia cum sint pene innumerae et ad amussim resolutiae legem respunt epitomatis venio nunc ad sermons dominicales qui tam similiter optimae doctrinae fructu variegati sunt ut eadem lege cogar id solum de eis attestari nihil eorum in eis omissum esse quae populo non solum rudi sed alioqui sapientissimo ut pote quae in frequenti doctorum coetu parrisiis declamati fuerint pro amicorum salute et optimae vitae instituto inculcari debent quibus adiecit quindecim sermones de stipendio peccati et gratiae premio quorum illud  inquit  est mors huius vero praemium vitae aeterna in quibus quidem sermonibus plurima scitu dignissima suggerit indetestationem peccati et de poenis damnatorum deque beatorum gaudiis atque praemiis docens quae potissimum suffragentur ad peccatorum detestationem et gratiae augmentum  caetera sunt eiusdem farinae cum superioribus nenpe morales praeceptiones et obiurgatiunculae inter declamandum populo faciundae 
