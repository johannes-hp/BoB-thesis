193
Sermones de formatione hominis moralis numero 16 qui et collecta magistralia nuncupantur totidem explicant precipua hominis membra in primis enim agit de integro homine secundo loco de capite et subsequenter de cerebro oculis auribus naso ore lingua brachiis lateribus corde stomacho ventre medula calore naturali et cruribus simul cum ipsis pedibus unicum videlicet sermonem cuilibet ex predictis membris adaptando ea tamen procedendi norma ut triplicem philosophicam seu naturalem diffinitionem seu proprietatem unicuique ex eis tribuat quarum primam moralizat de dei et Christi bonitate et misericordia erga nos in secunda de viri iusti instructione in tertia et ultima de iniusti nequitia et damnatione ita ut non solum quibus doctrinis spiritualis atque moralis confici possit ipse homo et sic Christus in carne se habuit ita ipse in spiritu conetur eum imitari sed varias prefatorum membrorum proprietates et naturales eorum actiones et passiones ex huiusmodi libri lectione percipere nobis datur cuius auctoris nomen in vite libro quiescat cum hic nec ipsum aut patriam coniectari possumus Ricardum tamen scimus non precessisse cum in nono sermone opus illius de arca mystica citet 655
