988
Ioannes Stabius augustensis ad annum 15 supra sesquimillesimum astrolabium quoddam in carta quadam simplici et nullius orbis aut regule indiga depictum cum suis canonibus invulgavit quod totius habitabilis orbis nobilioribus partibus inservire potest ad figuram coeli quocumque tempore solo intuitu sine ulla re mota inveniendam et ad stelle cuiusvis fixe locum in domibus coeli deprehendendum ad cognoscendas preterea ascentiones sphere recte et oblique et quantitates dierum ac noctium horarumque distinctionem ab ortu et occasu utilissimum quorum postremo particulare ad annum supra millesimum ac quingente simum 12 edidit instrumentum horoscopium inscriptum quo generaliter omni congruente climati multiplicem horarum rationem expedite deprehendere simul cum annexis et canonibus ostendit utroque instrumento citra controversiam testatus astronomie sese haud vulgariter peritum
