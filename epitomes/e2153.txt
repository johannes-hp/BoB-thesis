2153 Albertus Magnus de causis proprietatum trium elementorum 
Albertus Magnus episcopus olim ratisponensis vir quo fere nullus aeque de philosophia benemeritus est inter innumera pene quibus philosophicam supellectilem adauxit duos edidit libros de causis proprietatum elementorum in quorum priori docet tam omnes quam particulares uniuscuiusque elementorum proprietates ostenditque incidenter celum non sonare seu non reddere motu suo et confractione sui cum alio corpore sonum quod mathematica demonstratione deducit excluditque eorum opinionem qui tametsi coelum armoniam efficere dicant asserunt nos ipsam non audire discernendo a silentio et aliis sonis propter consuetudinem audiendi ipsum a nativitate similiam enim et sibi connaturalia non sentit sensus sicut tactus qui non sentit calorem naturalem  deinde spetiatius elementorum proprietates explicaturus primum agit de elemento a quae circa quod primo confutat eorum opinionem qui dicunt mare mutari de loco in locum  deinde praemittens nonnulla scitu necessaria ad cognoscendas causas accessus et recessus maris et hic coniunctim ostendit causam accessus et recessus concurrere ex tribus simul convenientibus quorum unum  inquit  est ex dispositione aquae quae accedit et recedit secundum est ex dispositione loci in quo accedit et recedit  tertium vero ex scitu lunae moventis aquam accedentem et recedentem  post quae materiam hanc aliquanto curiosius discutiens quinque asserit huiusmodi accessum et recessum confortare quorum primum  inquit  est distantia lunae a sole secundum est propinquitas lunae ad mare  tertium vero accessus et recessus eius ad zeinth capitum eorum qui sunt iuxta mare  quartum quantitas temporis praesentiae eius et solis super terram et sub terra  quintum est adiutorium eius a caeteris stellis quibus declaratis descernit  sectas erroneas circa causas accessus et recessus maris et postremo docet diversitatem marium in accessu et recessu  post hec docet causas cataclimastum tam universalium quam particularium narrans permixtim quae a quarum inundationes quibus temporibus acciderunt  absolutis autem proprietatibus aquae docet speciatim proprietates aeris atque ignis tam in suis locis quam extra eadem et hic pluscula asserit de motu et diluvio ignis quod a sole fit quemadmodum aquae diluvium a luna declaratque qualiter post diluvium tam aquae quam ignis fiat reparatio primorum individuorum  postremo circa hunc librum declarat proprietates terrae  deinde in secundi libri principio agit de elementis coelum componentibus ubi opinionem eorum improbat qui dicunt orbem esse infinitum secundum ultima simul cum hiis qui dicunt terram esse altiorem in meridie quam in aquilone  post quae agit de corruptionibus elementorum primum de causis infectionis et corruptionis aeris secundo de corruptione aquae et de causa caliditatis thermarum et de rreprobatione errorum circa hec  tertio de causa vulcani quem esse ferunt esse in monte AEthna deinde declaraturus causas tam essentiales quam accidentales generationis montium primum improbat errores eorum qui dixerunt montes et valles non effici nisi ex cavatione aquarum  postremo ostendens terram immobilem philosophus suis speculationibus finem imponit 
