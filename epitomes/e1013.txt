1013
Guarinus Veronensis vir cuius hactenus ampliorem notitiam non sum assecutus epistolam quamdam ad Pogium Florentinum olim misit ex qua manu scripta ad manus meas delata hoc pro epithomate haurire potui quod Pogium qui epistola quadam ad Scipionem Farrariensem scripta Iulium Cesarem multis vitiis obscuraverat apparentibus rationibus convincit ad canendam palinodiam nam non modo Scipioni preferendum esse id quod Pogius inerat infitias Iulium Cesarem ostendit sed nec illum huic comparandum calamumque figens in eo quod Pogius quantum ex eius epistola coniicere potui Cesari imposuerat de subversione atque iactura rei literarie eius causa in Italiam irrepta probatissimis ostendit auctoritatibus Cesarem non modo literarum ab Italia non fuisse exterminatorem sed multum posteris ad literarum augmentum concessisse reliqum nihil epistola sua epithomes facie dignum comprehendit nisi quod Pogium amice et neutiquam stomachanti animo reprehendit atque incusat perperam descriptorum Cesaris gestorum atque vite
