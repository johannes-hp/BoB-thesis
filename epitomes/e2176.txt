2176 Ioannis Geyler oratio in synodo argentinensi habita
Ioannes Geyler natione germanus patria cheyserpergius ad annum 89 supra millesimum ac quadrigentesimum orationem habuit in synodo argentinensi coram clero et episcopo in qua accuratissime docuit quid sit agendum cuique episcopo quales ei consules assumendi qualesque sese gerere debeat erga suos sacerdotes quaque cura invigilare debeat ut vitia cleri ac plebis resecet nec sacerdotibus parum in hac oratione consuluit quin arma his eis administravit quibus ab indoctis plerumque episcoporum consulibus scribis satellitibus caeterisque ministris sese tueantur et hic permixtim mirum est quanta cum magnitudine et quam graphice ministros praelatorum et eorum fastus ac ut fere semper sunt omnium perditissimos eorum mores describat quantum praeterea invigilarit ut episcopus dissuaderet perversum beneficiorum conferendorum usum quo quasi in legem derivato putant se nephas committere si non potius spuriolis ac nothis suis et nepotibus vel ubi hii desunt parasitis et popinariis ministris beneficia conferunt quam ab ultimis terrae finibus partibus ac precio accersendis viris litteratis utque epithoma coarctem uberrime hic edocet quae sint episcopis canenda quae observanda
