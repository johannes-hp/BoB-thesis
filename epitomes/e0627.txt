627
Ioannes quidam cognomento Rex anno salutis 10ยบ supra sesquimillesimum Parthenandriam quamdam heroica tuba concentam invulgavit in qua divi Ioannis Baptiste quo maiorem venter non soluit muliebris vitam mortem atque inauditam abstinentiam virtutem atque excellentias complectitur adeo quidem adamussin ut ab sancte Elizabethe tanti prophete matris poene auspicatus merore quo sterilitas eam affecerat nichil in universum relinquat quod ad sanctitatis sue propalande laudem facere videtur unde humilissimam illam et gloriosam cristipare matris Marie visitationem simul cum eiusdem laudibus pleraque item alia mysteria ad Cristi vitam spectantia non ignobili vena percurrit dumque martyrio eiusdem describendo occupatur non male succenso in tyrannum Herodem stomacho invehitur quae omnia quod versu scribat oris pudici et non ut plerisque moris est fabellis fricato non semel in illos calamum torquet qui dum sancta quedam et religionem sapientia facta describunt interim poetica figmenta passim assuere qui altiloqui videantur pro nichilo habent
