1908 Lucius Marineus de laudibus hispaniae 3393
Lucius Marineus siculus sub ea tempora quibus regnum granatae a Fernando et Helizabeta hispaniarum regibus captum est de laudibus hispaniae volumen sextuplum sive in sex partiales tractatus divisum aedidit in quo in primis docuit quam ob rem hispania variis nominibus appellata sit hiberiae scilicet ac hesperiae et hispaniae ac celtiberie nominibus demum  eius magnitudinem dicit esse stadiorum mille atque decem iuxta Appiani sententiam rei veritatem sese asserens expertum connumeratis fere passibus a palma opido iuxta pyreneos montes ubi a gallia dividitur ad Herculis usque gadianamque civitatem ab australi tamen ad septentrionale littus aliquando fatetur esse angustiorem totius autem provintiae ambitum asserit complecti milia fere stadiorum quadraginta quibus praemissis ad laudes eius accelerans conficit ei encomion ab exuperanti rerum omnium fertilitate a metallis primum et plumbi aeris ferri argenti et auri copia ab aere saluberrimo et omni genere frugum et fructuum a vino et arborum varietate a pecoribus a venationibus a piscibus a salinis thermis ac balneis a fictilibus ab aquis a fluminibus et montibus de quorum copia ibi generatim locutus est hispaniam in sex dividi provintias in tarraconensem scilicet chartaginensem bethicam lusitaniam galletiam et tingitanam de quibus sigillatim edisserens de uniuscuiusque situ fertilitate et oppidorum ac urbium et pagorum numero quidquid hispaniam totam ipse perlustrans perdiscere possis enarrat ubi spetiatim annotare volui quod lusitaniam describens in qua salmanticam urbem commemorat  in huius urbis et gymnasii  quod in ea longe caeleberrimum est  diutius immoratur  nihil enim omittit eorum quam in salmanticensi gimnasio visuntur cuius rationem non habeat post descriptas autem provintias edisserit de insulis hispano mari adiacentibus  et de moribus hispanorum quos bellandi peritia et urbanitate caeteris omnibus nationibus antefert demum de primis hispaniae cultoribus et de gothis regibus ac de omnibus aliis hispaniae regibus prout alii aliis successere sigillatim edisserens  nonnulla de uniuscuiusque laudibus ac gestis capitatim perstringit post quae omnia ad hispaniae laudes altius repetendas docet quot imperatores romae atque constantinopoli hispania dederit estque hec historiae pars quarti libri conclusio in quinto autem recenset laudes virorum illustrium equestris ordinis totius hispaniae a clarissimis virtutibus atque gestis singulis applaudens in sexto docet qui hispanorum fuerint viri doctrina illustres quorum ingentem inibi numerum celebrat inter quos plurimi litteris iuxta atque sanctimonia clari fuere et huic sexto libro caput unum adiiciens de locis christianae religionis quae in hispania miraculis celebrantur manum a tabula subtrahit
