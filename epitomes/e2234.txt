2234 Ioannis Coclei grammatices Rudimenta 
Ioannes Cocleus natione germanus et patria Nuricus ad annum Incarnati verbi undecimum supra sexquimillesimum grammatices rudimenta in lucem emisit non indigna profecto quae tot tantisque caeterorum elucubrationibus super addantur nam copendiosa facilitate et distincto ordine singula totius grammaticae praecepta in unum coegit quadrivium in cuius prima parte quinque tractatibus absoluit id omne quod ad ethimologiam pertinet in primis enim duobus succinta brevitate explicat regulas inflexionis omnium nominum tam regulariumque anomalorum formas praeterea comparationum nec non et regulas generis quas Alexander a villa dei tradidit in tertio demum tractatu agit de quattuor verborum coniugationibus  de verbis de ponentalibus ac defectivis et de verborum formis  in quatro docet formas declinandi ac coniugandi modumque teutonice interpraetandi casus et tempora  quinto autem tractatu brevem edidit in donatum de octo partibus orationis comentarium docens scilicet in eo naturam proprietates ac singula accidentia octo partium idque adeo adamussim ut nihil omiserit quod in rem tuam desideres  demum in secundam quadrivii partem puta ad diasyntheticam eneous eam in quinque uti praecedentem distingit particulas quarum treis priores coniunctim in epitomem cogens attestor in eis nihil omissum esse eorum quae octo partium orationis regimem atque constructiones pertinent nullus enim est modus quo pars aliqua cum alia in orationem cogi possit quem certis hic regulis non perstrinxerit post quos quidem tractatus commode in quarto subiecit modum epistolandi edocti enim tyrunculi regulas syntaxeos commodum fuit ut consecutionis observata seie plures simul orationes in unum corpus cogere scirent quam artem cifra vel emulorum calumniam in hoc tractatu complexus est assutis simul cuiusvis generis epistolarum exemplaribus formulis  in quinto demum tractatu docet naturam ac proprietates triplicium grammatices figuram quibus explicatis tertiam quadrivii partem prosodiam in quattuor distinguit sectiones in quarum prima agit de syllabarum divisione accidentibus et quantitate tradens scilicet regulas quibus unius cuiusque syllabae quantitas demostratur  in secundo docet speties et proprietates quid sit accentus et quot sint eius speties  in tertio docet speties et proprietates pedum quibus carmina metienda remiunt  in quarto vero tractatu docet in primis metri differentiam arithmo demum singula metrorum accidentia simul cum generalibus de componendis carminibus praeceptis ubi etiam habes nonnulla de appropriatis substantivorum epithetis secundum seriem alphabeticum substantivorum suggesta  post quae orthographiam quartum sui quadrivii partem in duos scindit tractatus in quorum priori agit de litterarum syllabarumque vi ac ratione pluscula permixtim inter serens de litterarum graecarum proprietatibus et accidentibus  in secundo autem tractatu agit de aspiratione diphtongis et geminis consonantibus quibus edoctis appendicem adiecit regulas et syntaxeos et prosodiae cum earum punctis continentem gratia metricae principiis vacantibus haud parum fructuosam  postremo huic cocleane grammaticae adiectum est carminum probandorum exercitum per quatuordecim quaestiones a hieronymo gebuylero congestum ad c arminum compositionem aspirantibus congruentissimum Assutae sunt et regulae spetiales prosodiae quibus secundum seriem alphabeticam edoctum est quae syllaba prima media aut ultima cuius sit quantitatis quo factum est ut nihil ad totius grammaticae instructionis artifitium huic Cocleae elucubrationi desit 
