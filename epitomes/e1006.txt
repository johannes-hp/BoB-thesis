1006
Iacobus Amphordensis germanus in Colonia olim Agrippina bonarum artium professor in 3 libros meteororum Aristotelis commentaria quedam posteritati scripta reliquit in quibus quicquid Aristhoteles de meteorologicis impressionibus deque iis que in aere exhalationum et vaporum elevatione fiunt quicquid item in terrena et inferiora hec corpora superiora imprimunt abunde secundum divi Alberti Magni doctrinam declaravit in quibus fulguris tonitrui comete aliarumque ignitarum impressionum et terremotus ventorum pluvie roris nivis iridis causam et generationem late comprehendit processit autem in iis suis commentariis non disceptando uti sui farris philosophi solent sed textum explanando ad singula que ambigitatem aliquam secum trahere videbantur dubiolis seu questiunculis discutiendo quarum resolutionibus nihil non quod in meteorologicis desyderari potest lucidum atque ab omni involucro destitutum effecit
