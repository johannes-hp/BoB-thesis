1083 Ioannis Oecolampidii sermones de resurrectione et verbis Thome et eucharistia 580
Ioannes Oecolampidius Germanus Birgitani nominis monachus ad annum 21 supra sesquimillesimum sermones 3 invulgavit In quorum primo de gaudio et triumpho dominice resurrectionis ac mysterio tridui plurima eleganti et neutiquam vulgari eloquio deprompsit multa de Christi erga nos amorem passim inculcans In secundo vero de verbis illis divi Thome apostoli Dominus meus et Deus meus edisserens mirum in modum eleganter deducit quam egregii speciminis dicto Thomas tam non incredulus sed obediens verbo Domini pristinam suam credendi tarditatem compensavit interim divinum cultum et beneficiorum nobis a Christo collatorum memoriam sedulo commendans In tertio vero sermone de eucharistie dignitate institutione fructu et profundissimo mysterio id omne docet quod vel ab eruditissimo theologo desyderes
