510
Decimo septimo supra millesimum ac quingentesimum anno Stephanus Chanutus artium et medicine in Tholosa Gallie civitate professor librum quemdam rei literaria adiecit regimen inscriptum castitatis conservativum in quo sumpta occasione a quodam Ludovico a Villa Rubea hispano qui in regimine conservativo ab epidimiali morbo coitum semel aut bis in hebdomada utilem esse literis mandaverat egregium egit castitatis patronum et libidinosorum catonem exorditus siquidem ab hominis dignitate que longe est quam ut libidini subiecta esse debeat excellentior erroneam illam veneris armigeri propositionem de coitu multis rationibus ac auctoritatibus confutavit docens innumera poene incommoda quae coitus usu prosiliunt cuius et necessitatem tam ridicule effingi probat ut nihil iudices eo commento temerius constat enim si abstemiis a coitu modus detur quo nullum incurrant aut vite seu sanitatis aut voti sine anime periculum superfluum esse immo peccatum eidem deditum esse atqui remedia dat quibus et coelibatus seu castitas quam tantopere commendat sine iactura colatur et coniugati preter id quod proli concedendum est nihil amplius veneri tribuant quare ex consequio deduci perspicuum est temerarium fuisse adversarii assertionem circa hec preterea multa aggregat de coitu quando scilicet utilis sit et quando offendat problemata quibus et pollutionis nocturne causas et hominum qui in libidinem proniores sint indicia interque religiosos qui in libidine decliviores sint erudite admodum explicat est autem huic opusculo aliud adiectum liber arboris iudaice inscriptum quo somnio quodam a se habito effingit fidem nostram de iudeorum perfidia conquerentem et cristianorum sese opem implorantem vidisse et preter heremitam quemdam eius nomine contra iudeos disputantem et quamplures enarrantem se audivisse ait historias quibus iudeorum nequitia et imolimina contra cristianos in diversis regionibus apprehendit quo licet parvo libello tot tamen iudeorum opprobria manifestavit ut vel lapidi visus sit posse persuadere eorum perfidiam que ut omnibus aeque constaret indicia docuit quibus iudeus inter cristianos aut gentiles versans agnosci posset inter cetera nasi longitudinem oculorumque et labiorum grossitiem ac colorem citrinum qui proprius est invidorum et quod omnium est foedissimum menstrui infamiam mulierum more eis impingens quae omnia licet ad omnium instructionem ac adhortationem fecerit particularius tamen in francorum regem ac ei a consilio magnates fidei querelam defert que Elizabetham Hispanie reginam summopere commendans quod regno suo iudeos eicerit Franciscum Francorum regem ad idem pietatis officium vehementer hortatur allegans potius ac minus esse impium gentilibus quam iudeis comminere qui si nobis aliqua specie adherent id ut usuram excerceant faciunt cumque de auditis a se in somnio contentionibus inter heremitam ac iudeos quos variis nominibus appellat plurima de eorum sceleribus enarrat incidenter pro fidei partibus tenerem interferit epistolam quam Publius Lentulus de Cristi propagatione scripserat romanis qua Cristus elegantissime cum corporis sui compositione describitur ex adverso autem anticristi nativitatem inquirens planetas se se fingit digladiantes audisse ac quemlibet sibi eius citum rationibus quas ibi recenset vendicasse quamquidem contentionem non dirimit sed in ambiguo reliquit hoc solum adiecto quod sub sole nequaquam nascetur ratione adducta quod Cristus se solem iusticie appellaverit quare indignum sol reputat alium sibi messyam quam eundem vendicare preter hec aut plura incidenter nunc huius nunc alterius propositi in fidei commendationem ac iudeorum irrisionem interserit quae quoniam incidentia sunt generali appellatione opprobriorum innuisse sat dixi
