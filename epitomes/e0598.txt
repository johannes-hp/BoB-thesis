598
Gilbertus quidam anglicus quem in codice antiquo Guidotum denominatum reperio librum quemdam habet in supellectile medicinali inscriptum compendium medicine tam morborum universalium quam particularium  in quo nedum ut titulus indicat compendiose sed abundantissime de his quae ad medicum ac cyrurgum spectant disseruit  docuit enim febrium omnium differentias et causas atque accidentia simul cum omnium istorum ratione profligationis  tum preterea utcumque pars quaeque corporis affectu sit et quicumque quavis ex cum dolor corpori aut membris accesserit habet in hoc suo compendio tam cyrurgus quam medicus antidota ac precepta quibus officium suum expleat medicus enim pro morbis ex distemperamento complexionis provenientibus qui a cyrurgo non tantum sunt animadvertendi nihil hic poene tam quoad compositas medicinas quam simplices desideret qui  ultra hec plura perdiscat ab aliis accidentibus provenientia ut sunt de partu mulierum scire convenit et hi qui accidentali aliqua causa dolores inducuntur  cyrurgus hic simul quod proprium est sue forme abunde scriptum reperiet de vulneribus et ulceribus ac luxatis membris curandis deque infectionibus cuti accidentibus abiiciendis  unguentorum preterea et emplastrorum que vocant ac olei plures diversitates  habet insuper hic uterque de vitio aut nota corporis particularia quedam que et si non sint fortassis sui officii ex arctissimo precepto  sunt  ex consilio et honesto  sunt autem eiusmodi ea quae de ornatu capillorum conservando et perdito restaurando diffuse admodum explicat  item que de pillulis et electuariis conficiendis ac ordinandis edisserit  nam nec horum aliquid ab officio utriusque decidit et tandem est utriusque instructioni pro morbo quvis aut affectione curanda non vulgaribus consultum hoc Gilberti compendio suppetiis 
