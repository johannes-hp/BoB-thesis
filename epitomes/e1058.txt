1058 Ioannes Sapidus Eppigrammata 548
Ioannes Sapidus natione Germanus et patria Selestadius anno supra millesimum ac quingentesimum epigrammatum quendam libellum invulgavit In quo non illepide Calliopes elegeidia atque disticha invulgavit nunc animorum laudes efferentia nunc false et petulanti splene in aliquem uti fieri assolet ab epigrammatum scriptoribus detorta Inter que nulla fere sunt que speciatim ea que contemnent explicita requirunt esset enim libellum transcribere preter unum quo Erasmi Roterodami laudes effert eum debitis et longe meritissimis titulis adornans altero autem Publium Faustum Andrelinum philantie et arrogantie insimulat quod carmina sua virgilianis versibus equipararit Habet et regulares Christi passi horas versu transcriptas necnon miracula et vitam divi Nicola que disthicis vigens ab eo recensentur reliquum nihil habent nisi tortum quandoque nasum in unum atque alterum inimicum aut sibi odiosum
