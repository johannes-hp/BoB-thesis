1879 Conrradi Choellim scripta super primam secunde sancti Thomae 1348
Conrradus Choellin praedicatorii instituti assecla sub annum duodecimo supra sexquimillesimum scripta quaedam edidit seu commentaria in primam secunde sancti Thomae aquinatis quae adeo sunt prolixa ut Thomam episcopum seu Thomae volumen tripla aut amplius ratione superent nihil enim habent a divi Thomae doctrina diversum sed dum Thomae doctrinam in simpliciorem atque intellectu faciliorem formam redigere studuit prolixius commentariorum fimbrias contexuit id omne declarans quod in eo Thomae libro suboscure digestum est videlizetde ultimo hominis fine de voluntario et involuntario de qualitate ac commoditate circunstantiarum de motu voluntatis de fruitione de intentione de electione de consilio de consensu de usu de actibus imperatis de actuum humanorum bonitate et malitia de actibus indifferentibusde iis quae actus humanos consequntur de animae passionibus de amore de odio de concupistientia tam naturali quam innaturali de delectatione de tristitia de spe de timore de audatia de ira de natura habitum et de eorum distinctione de virtutibus ac earum distinctione connexione comparatione ad invicem denique universa natura de donis de beatitudinibus de fructibus de natura peccati et peccatorum spetiebus ac distinctione et enormitate de qualitate peccati venialis et originalis et de poenis debitis peccato cuivis de diversitate legum et discrimine legis veteris ac novae de praeceptis moralibus decalogi cerimonialibus et iuditialibus de gratiae commoditate et multiplici distinctione ac necessitate deque impii iustificatione et demerito de his in quam omnibus edisserens et Thomae textu particulatim seu clausulatim ut ita loquar distincto conclusiones omneis in quas divus Thomas se resolvit sub clariores atque expraessiores formas redegit quod pari diligentia fecit de argumentis atque reliquis in Thomam contentis
