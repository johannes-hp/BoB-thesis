1549
Habet res literaria commentarios quosdam in sex primos libros metaphysicae Aristotelis qui hactenus sine auctoris nomine in manus meas devenere suspicor tamen eos esse Georgii Bruxellensis motus stili facilitate et tractione haud dispari ab ea qua in aliis suis operibus usus est utrumque igitur sit hoc habeat lector eius principium utrum totalis habitus qui metaphysica dicitur proceditur autem in eo ad hunc modum primo movetur aliqua questio corroboranturque ambe eius partes affirmativa scilicet atque negativa deinde ponuntur tres articuli in quorum primo adnotat ea que questiones conducunt intellectui deinde in secundo ad questionem respondet in tertio vero dubia movet quorum resolutione difficultates metaphysice quibus principales non concessit questiones enodentur ex his tribus statui solos duos articulos ex munere meo esse resolutiones scilicet questionum ac dubiorum in epitomem redigere notabilia enim in eis comprehenduntur colligo igitur imprimis omnium metaphysicalium conclusionum non esse et eandem habitum numero sed tantum unum unitate generis idque contra Henricum a Gandavo deinde iterum ostendit horum commentariorum auctor habitum conclusionum metaphysicalium non esse eundem numero cum habitu principiorum metaphysicalium et neque pri cipiorum neque conclusionum divisum esse unum habitum ostendit preterea omnes homines appetere scire appetitu naturali non tamen appetitu quem perfecta precedit cognitio sed solum appetitu quem precedit notitia confusa et hunc appetitum probat esse intellectus non autem voluntatis ubi coniunctim notat visum inter omnes sciencias de per se maxime conferre ad scientiam licet quo ad necessitatem gustus et tactus sint utiliores notat preterea bruta de sensibilibus habere notitiam complexam et prudentiam quandam metaphoricam eis inesse docet deinde qualiter ars generetur ex experimentis et quotuplex sit notitia experimentalis ubi notat artificem non expertum sapientiorem esse experto non artifice hunc tamen certius operari quam illum et quamvis admittat artificem posse quidem esse perfectum sine experientiis sed non posse prompte et facile artem suam applicare sine eis colligo preterea actus quosque esse circa singularia ad sensum ut dicat habitudinem actus ad principium effectu vel suscep sensum tamen semper esse circa universale probat deinde metaphysicam inter omnes scientias maximam dicendam esse sapientiam ipsamque esse speculativam et non practicam esseque scientam liberam et honorabilissimam procedentem causarum admirabilium cognitionem ubi notat omnem notitiam practicam proprie esse directivam praxeos et eam esse que solum virtualiter est directa praxis non esse proprie practicam inquirens deinde unde proveniat difficultas cognoscendae veritatis in rebus abstractis dicit eam provenire ex parte nostri intellectus rerum tamen potentialium cognoscendarum difficultatem ponit simpliciter ex parte rerum saltem quantum ad perfectum cognitionis gradum ostendit et circa hec deum esse a nobis cognoscibilem quidditative per conceptus quidditativos ab aliis rebus astractos posse ad hec eum a nobis cognosci aliquo conceptu composito sibi proprio et etiam aliquo conceptu simplici connotativo non tamen aliquo conceptu simplici sibi proprio absoluto licet bene communi et absoluto docet praeterea quomodo in causis accidentaliter sub ordinatis possit dari processus in infinitum licet non possit dari in causis essentialiter sub ordinatis ubi coniunctim probat infinitum non esse a nobis cognoscibile secundum omnem eius perfectionem bene tamen secundum multa predicata sive passiones que sibi insunt instruit et hic veritatis scientiam inquirentem asserens eum primo debere dubitare ubi coniunctim dicit precipua veritatis inquirendae impedimenta esse consuetudinem audiendi falsa et nimiam curiositatem circa expetendam rationem matematicam docet et hic que scientia quot genera consyderet causarum colligo deinde ex diversis dubiis definitionum principia esse genera et differentias et principia rerum esse res singulares ex quibus unaqueque res componintur corruptibiliumque in corruptibilium idem esse principum universale diversa tamen particularia ex aliis preterea questionibus percipio ens et unum non esse rerum substantias et non esse ponenda universalia distincta ex parte rei a singularibus sed quamlibet rem seipsa esse singularem et individuam ubi oppositam opinionem confutat probat et hic metaphysice subiectum esse ens in quantum ens et unum non dicere aliquam entitatem superadditam enti unumque et ens converti et quecunque sint eadem realiter non posse distingui sed quecunque ratione distinguuntur distingui etiam realiter ubi probat esse essentiam neque ratione distingui neque realiter explicat et circa haec conditiones primi principii dicens eas esse has quod circa ipsum non contingat errare quodque non concedatur ex conditione alterius principii et quod non acquiratur per demostrationem sed quasi adveniat per naturam primum autem principium dicit esse istud impossibile est idem esse et non esse et nullam propositionem sciri esse principium nisi sciatur esse necessaria circa que confutationes declarat quibus Aristoteles explosit eos qui contradictoria concedebant posse esse vera et falsa qui negabant primum illud principium et concedebant omnia talia esse in re qualia apparebant ubi coniunctim notat necessaria bene habere causam finalem sed non effitientem docet et hic quot sint modi unius et quot entis explicatque quatuor diversitates oppositorum contradictoriorum scilicet contrariorum et relative et privative oppositorum probat praeterea relationes esse veras res extra animam existentes et nullam relationem esse quicquam ab omni entitate absoluta realiter distinctam explicat deinde quot sint modi totius et partis quotque modi colobon sive diminuti ubi coniunctim probat metaphysicam non consyderare quidditates omnium rerum in particulari sed de ratione scientiarum spetialium esse consyderationem suorum subiectorum in particulari inquirens deinde quid sit habitus practicus dicit esse eum qui mediante actu suo illicito immediate est directivus praxeos et hoc loquendo de habitu simplici ubi notat habitum per aggregationem si contineat solos habitus speculativos per modum principiorum et habitus practicos per modum conclusionum esse potius dicendos practicos quam speculativos docens post haec quot modis accipiatur ens per accidens probat de ipso non posse scientia probat deinde non sufficere ad virtutem propositionis cathegoricae de inesse et de predicatum esse de intellectu subiecti sed oportere predicatum et subiectum supponere pro eodem postremo autem quisquis extitit horum commentariorum auctor probat veritatem propositionis non esse entitatem realiter distinctam a propositione vera et propositionis significatum non esse rem extra animam distinctam a rebus significatis per terminos a quibus oriuntur veritates in orationibus in quo contravenit Gregorio ab Arimino oppositum astruenti sed ostendit totale propositionis significatum esse indistinctum a significatis terminorum qua quidem astructione commentarios suos absolvit
