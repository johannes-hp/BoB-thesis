1054 Ioannis Nider formicarius 545
Ioannes Nider natione Germanus vir olim celeberrimi nominis sub ea tempora quibus Constantiniensem incidit concilium librum quemdam posteritate reliquit formicarium inscriptum tractatis in eo haud absono titulo In eo etenim exemplo formice homines quosque ad virtutes hortatur historias et res sua etate gestas affereris ut eaque omnium statuum hominibus vel bona vel mala acciderint permoneant terreantque christianos animos et ad virtutis amplexus invitent Est autem procedendi modus in eo talis ut per formice proprietates quas sexaginta ennumerat singulis fere hominum statibus typum quemdam vite beate exemplis et historiis prescribat unde principali volumine in 5 partiales libros dissecto In primo de raris bonorum hominum exemplis et operationibus edisserit In secundo de verisimilibus et bonis revelationibus que nonnunquam viris tam iustis quam peccatoribus suo queque modo fuit In tertio vero de falsis et illusoriis visionibus quibus per quietem homines illuduntur In 4to de virtuosis perfectorum operationibus In quinto vero de maleficis et eorum incantationibus ac fallaciis multa studiose colligit que se speciatim attingent vellem excrosceret certe in plus iusto prolixum epithoma et sane maxime indigestum nullus enim est in materiis consecutionis ordo Attingam tamen specialiora que sunt varia exempla ad virtutem hortantia Sunt et illusiones demonum quas recenset diversis in Germania accidisse de qua quidem materia longe abundantissime disserit docens quid demones possint ac quare homines tam iustos quam malos tam sedulo eo vexent quisque sit modus quo animas hominum obsident demones et quibus commertiis incantatores quove demonum pacto fallacias suas exerceant et cum iis incuborum et succuborum demonum naturam ac remedia quibus resisti possit eorum insultibus tractat et de valore exorcismi Et tamden quid malefici possint et quomodo illusi ab ipsis curari debeant luculentissime simul cum multis historiis explicat Quantum autem ad ea que de revelationibus et visionibus scribit precipuum est non temere eis eodem credendum et viros discretos super eis esse consulendum Docet et varios hereticorum presertim bohemorum abusus annexis cautelis et blanditiis quibus venena sua diffundunt et simplices in suos errores trahunt Reliquum nihil est quod apte in epithomem redigi possit preter luxure crapule accidie hipocraseos et nimi commertii foeminarum ac temulentie detestationem et humilitatis castitatis virginitatis continentie in matrimonio orationis precarie ad Deum et passionis Christi memorie continue commendationem Neque tamen hoc preteriorum quod multis exemplis ostendit monasteria aliquot miraculose reformata fuisse simul cum modo quo in monasteriis eciam non reformatis quispiam recte vivere possit et circa hec prelatorum vitam esse periculosam alterim non temere de ea indicandum esse sedulo monet hortatur et religiosos ne vanis studiis sed sacre dumtaxat scripture intendant cuius ratione laborem sepe commendat ociumque late detestatur
