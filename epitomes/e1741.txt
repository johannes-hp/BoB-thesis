1741 Thome Mori epistola pro Erasmo super principio erat sermo 1640
Thomas Morus natione britanus Henrici octavi britanorum regis a consiliis vir unus e paucis in quibus nobilitas et minerva foedus pepegerunt sub annum vigesimum supra sexquimillesimum epistolam quamdam apologeticam invulgavit in qua respondet indoctis ac virulentis literis monachi cuiusdam qui inter alia etiam illud insectatus est stolidissime quod Erasmus verterit in principio erat sermo respondet in quam hac epistola quae in volumen excrevit monachi illius sycophantiis quibus in Erasmum debacchatus est quod in studiosorum gratiam plurima in novo testamento ad graecam synceritatem et hebraicam veritatem verterit quem tam evidentibus argumentis confodit ut vel hac sola epistola terruerit omneis si modo unus atque alter reperiantur qui de Erasmo male sentiant ne de hinc temere quicquam de tanto viro mussitare audeant nec dum scribere quod non sine tragicis et satyricis scomatis in monachum aspersis fecit quin undique eum facetissime irridet adeoque a convitiis non abstinet ut hoc solum fere in tota tam prolixa epistola in eius gratiam temperate dixerit vale et si claustro frustra nolis claudi quieti potius spirituali quam istiusmodi rixis indulge sic enim suam epistolam finivit
