590
Menaldus de rosariis fratrum ordinis  de monte Carmelo sectator et patria vasconicus librum quemdam de poenitentiis et remissionibus posteritati reliquit quo casus omnis qui aut confessuro aut alterum in confessione audituro dubietatem afferre possunt non inscite enodavit  poenitentieque partes satisfactionem scilicet et contritionem ita explicuit ut qui curiosissime  nam de turpi lucro ac iniusto bello rapinisque vel alio quovis illicito contractu aut vi ablatis qualiter facienda sit restitutio  quatenus preterea oratio eleemosina et ieiunium poenitentie suffragentur non insipide explicuit horum uniuscuiusque docens utilitatem  non indiscusso interim de precepto ne sint an de consilio  hore preterea qualiter ab astrictis eisdem sint legende et quibus casibus usura aut simonia committatur ac quid ex adulterio concipientibus foeminis qui casus est non indignus scirut  incumbat erudite admodum declarat  utque rem omnem verbo claudam confessariorum integra si quae esse post est instructio  ad finem autem poenitentiales adiicit canones et expositionem illius decretalis  omnis utriusque sexus quae religiosis et si nomen non sit indignum prophanis sacerdotibus magnam dedit contentionis ansam cum de proprio sacerdote lucri forte quam veritatis inquirende gratia protervius digladiantur  in qua quidem expositione  ut multa de confessione no indiserte suggerit ita litem illam de proprio sacerdote non inepte dirimit docetque in eadem qua censura digni sint confessionem revelantes ac quae peccata celari precipiantur multaque aliaque et declarationi prefate decretalis et confessariorum instructioni appositissime conveniunt 
