1909 Petrus Crinitus de poetis latinis 3688
Petrus Cinitus natione italus sub annum quintum supra sexquimillessimum de poetis latinis volumen in quinque libellos dissectum edidit in quo operam placide profecto ac gratae lectionis navavit docuit enim qui a recepta apud romanos poetica facultate fere ad sua usque tempora clari in ea extitere receptam autem ait a romanis annos post urbem conditam supra quadringentos primaque edita carmina fuisse asserit saliorum versus quos sacerdotes gradivi Martis ancilia gestantes cum tripudiis et solenni saltatu certis diebus decantanbant de scriptoribus vero per quos postea incrementum sumpsit sic in hoc volumine edisserit ut singulorum vitam compendiaria quadam ratione complecti videatur dum enim curiosius hic enarrat in quo scribendi genere unusquisque claruerit et quae poemata ediderit permixtim docet quo in genio et conditione prediti ac quibus exertitiis dediti singuli fuere et unde originem traxerunt et quibus amicis familiariter usi sint et quo fato obierint sunt autem de quibus in hoc volumine edisserit numero quinque et nonaginta
