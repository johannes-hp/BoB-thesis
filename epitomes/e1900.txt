1900 Tucidides de bello peloponiensium 2816
Thucidides atheniensis historiographorum omnium gravissimus qui floruisse legitur olympiade octuagesima septima paulo ante Platonis ortum historiae libros octo scripsit quos de bello peloponensium cum exilio prae meretur proditionis scilicet ac tarditatis ab atheniensibus accusatus aedidisse fertur in quibus gesta inter peloponenses atheniensesque et utrorumque socios fidelissime descripsit cuius belli ortum huiusmodi fere fuisse colligo peloponnenses legatione facta ad athenienses restitui petierunt potideam et eginam suis sini vivere legibus et super omnia pacem apertissime pollicebantur si decretum de megarensibus athenienses revocent quo megarensibus interdictum erat portibus in atheniensium ditione et foro in atthica athenienses vero cum in caeteris tum in decreto revocando non parendum esse censiverunt crimini dantes megarensibus quod exercerent sacrum solum quodque fugitivos receptarent probantesque Periclis cuiusdam Xantippi filii decretum quo suadebat omni ope certandum esse ne quicquam ab atheniensium ditione imminueretur legatis peloponiensium responderunt in summa nihil ex his quae iuberentur sese esse facturos paratos enim in iuditio aequabili atque communi diluere obiecta quo factum est ut legati domum redierint nulla postea legatione missa ex quo tempore belli succrescere cepit et suspitio et materia caetera scilicet grecia ex suis finibus ad alterius ac cedente quid autem gestum scribat quae praelia inita quae stratagemata quas classes quasque factiones in universa hac historia commemoret non possum per epitomes legem spetiatim referre fierem enim iusto prolixior quorum hoc solum addam quod quo ordine bellum gestum sit et ut singula quaeque aestate atque hieme sunt acta ab eo tempore quo coeptum est bellum fideliter Thucides recenset historiam claudens in bello navalli quod gestum est circa hellespontum ubi athenienses victoria potiti sunt quae vero secuta fuerunt nam plura bella postea commissa sunt aliis scribenda reliquit morte ne ipse scriberet preventus
