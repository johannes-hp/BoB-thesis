1685 Guistardi et Sigismunde histora per Leonardum aretinum traducta et Sigismundi austriae ducis epistola ad Lucretiam 1501
Circumfertur vulgo historia quaedam de duobus amantibus Giscardo scilicet adolescente et Sigimunda Tancredi salernitanorum principis filia quam elegeiaco tractu traduxit e vulgari Philippus Veroaldus reperitur et a Ioanne Bocatio contexta habes et eandem a Leonardo Aretino traductam cui igitur acceptum referri debeat ad prius indiscusum relinquens hoc ex munere meo adnotaverim describi in ea quam temere Sigismunda Guiscardum prior deperierit qui postquam ab ea qua nunquam se potiturum sperabat praesensit amari mutuo ardore confossus est coepitque mutuum amoris offitium praestare receptisque a Sigismunda litteris arundini inclusis didicit quando per antrum quodam vetustate hominum memoria elapsum posset ad Sigismundae amplexus pervenire quod et magna sedulitate ac solicitudine assequtus est venit enim in suavissimos eius amplexus semel et amplius sed fortuna tantae voluptatis inter perfectissimos amantes invida tristem eis exitum paravit viam scilicet pandens ut a patre Tancredo in furtis veneris deprehenderentur qui Giscardum per noctis silentium strangulari iussit et eius cor extractum in patera aurea filiae dono missit quae cor amantis contuita eoque plus mille osculis petito venenoso potu vitam cum morte commutavit Tancredus vero tandem animadversa filiae constantia ambos iussit eodem contumulari sepulcro ex qua historia tu animadvertere amoris in adolescentes impetum et quid andeant amantes quamquam sit plerumque funeralis eorum exitus adiecta est huic historiae epistola quedam Sigismundi Austrie ducis ad Lucretiam regis daciae filiam in qua amores etiam tractantur sed non aeque funesti solum enim Sigismundus ardentissimum suum amorem blandulis et amatoriis verbis Lucretiae in ea insinuat quam multo omnium formosissimam hic depingit
