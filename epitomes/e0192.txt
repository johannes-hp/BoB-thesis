192
Frater Bernardinus de Bustis de Mediolano minorum de observantia de annum 1497 defensorium montis pietatis theologicis atque canonicis suffultum auctoritatibus in tante charitatis emulos distrinxit cuius montis institutio subsequentem perhibet habuisse originem communitas quedam ut indigentibus subventionem prestaret tam ex comunibus redditibus quam ex oblationibus incolarum et elemosinis ac legationibus ab hac vita decedentium magnam pecunie vim aggregavit cui ut rectius distribueretur ministros prefecit qui ad certam summam unicuiuque petenti mutuo darent pignoribus tamen acceptis pro solvenda intra annum accepta pecunia sub ea tamen conditione ut si elapso anno pignus non redemissent sub asta venale poneretur a quibus pecuniis recepta sorte residuum pignoranti restitueretur ceterum ad predictorum expeditionem et ministrorum stipendia nonnullam portionem ultra praefatam sortem recipere curabant puta solidum pro floreno ea tamen moderatione ut si ad anni finem prefata excrescentia seu proventus expensas superassent per proportionem ipsis qui mutuum receperant restituerentur contenta sortem semper indennem conservare quod tam pium opus cum nonnulli usure nomine taxare ausi fuissent prefactus auctor in comitatis deffensionem predictum exaravit volumen in quo institutionis profert iustificationem adversariorumque dissoluit argumenta et positionis confirmat fundamenta necnon ad illius propagationem auditoribus varia insinuat irritamenta multis pro utraque parte circa usure materiam argumentis propositis ventilatis ac dissolutis
