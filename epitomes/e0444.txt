444
DAVID regius ille propheta a cuius progenie humana perdito mundo restituta est salus centum et quinquaginta spiritu divino psalmos cantavit 2000 supra 612 habentes versus seu harmonie divisiunculas in quibus quae potissimum sit materia speciatim explicare non tam extiterit facile ac Cassiodoro non dissentire dicenti si genesim queras in eis quem admodum fabricatus fuerit mundus invenias si prophetam nullus de incarnatione domini tanta locutus est si evangelium cupias passionem et resurrectionem Cristi innumeris locis evidenter invenias si apostolum velis audi doctorem audi miserentem qui et futura iuditia propter correctiones predicat et pro peccatoribus frequenter orat et ne longius inquit disseram novum et vetus testamentum liber iste psalmorum tanta proprietate complectitur ut revera spiritualem biblithecam in eo intelligas esse constructam cui dicto proxime accedit Augustinus de psalmorum virtute sic loquens alia sunt quae prophete tradunt alia quae historia psalmorum vero liber quecunque utilia sunt ex omnibus continet futura predicat veterum gesta commemmorat legem viventibus tribuit gerendorum modum statuit et ut breviter inquit dicam communis quidam bone doctrine thesaurus est apte singulis neccesaria subministrans et iterum psalmus inquit tranquillitas est animarum fluctus cogitationum cohibens iracundiam reprimens luxuriam repellens sobrietatem suggerens amicitia servans inimicos reconcilians psalmus demones fugat angelos ad adiutorium invitat scutum est in nocturnis terroribus diurnorumque requies est laborum tutela pueris iuvenibus ornamentum solamen senibus et aptissimus decor mulieribus disertas habitare facit urbes incipientibus primum efficitur elementum proficientibus incrementum et perfectis stabile firmamentum et inter alia in psalmis inquit omnis est magnitudo virtutis norma iusticie decor pudicitie consummatio prudentis regula patientie et quicquid potest dici bonum precedit ex ipsis quibus credo tantorum virorum testimoniis et quasi psalmorum perrochis excusatus fuero licet si aliam de psalmis epitomen non confecero quam in hiis duobus verbis omne bonum comprehensam dividuntur autem in 3 quinquagenas quo triplicem homini statum significasse videtur quorum primus est in poenitentia secundus in iusticia tertius in laude vite eternae primum enim per praesentiam peccata damnamus deo ad poenitentiam vocante quos apud se predestinavit ad vitam deinde per misericordiam iustificati unde vivemus ne iuditium in futuro timemus et tandem ad vitam glorificate deum sine fine laudabimus sunt et alie multe huius distinctionis interpretationes quae quoniam ab aliis explicantur passim pretermitto hoc solum adiecero controversiam quae est de psalmorum auctore nam est ambigua de pluribus eorum opino dimidio ne sint an ei ob honorem attributi non esse muneris mei descindere cum et Cassiodorus et Ambrosius ac Gregorius Origenes et Hillarius pluresque alii quorum auctoritas maioris est momenti eos omnis soli regio adscribendos prophete contendant
