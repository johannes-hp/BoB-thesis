999
Iacobus Sobius natione germanus anno reparati orbis 19 supra sesquimillesimum orationem quamdam ad Carolum 5 imperatorem habitam invulgavit nomine procerum Germanie qui in convitiis regie electionis Francfordie convenerant qua Carolum casarem admonet ut latrocinia per Germaniam coerceat et bella vitet pacemque amplectatur queritur et in eadem de misera germanorum expilatione per rhomanos sepe facta pontifices a quibus ut rationem petat emuncte a germanis et hispanis pecunie quam certatim effuderunt ad expeditionem in turcas faciundam obnixe precatur monet preterea de sacerdotiorum invasoribus ac iurium patronatus violatoribus necnon de legibus a calumniosis commentatorium ineptiis repurgandis que omnia quam eleganti quantoque sententiarum pondere simul cum laudibus divi Caroli efferat non tam facile dixerim quam admirer
