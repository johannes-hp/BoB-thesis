1001 1001
Albertus Magnus ratisponensis quondam episcopus phama celebrior quam qui novis titulis indigeat librum quemdam de muliere forti inscriptum posteris reliquit in quo versus illos seu sententias Salomonis quibus iuxta duas et viginti hebreorum literas duobus supra viginti  capitibus ecclesie laudes in figura mulieris fortis complexus est tam luculenta expositione illustravit ut inde supellex locupletissima conflata sit omnibus christianis et presertim divini verbi declamatoribus accommodatissima Salomonis etenim exemplo varias sponsi et sponse hoc est Christi et ecclesie laudes ac proprietates recensens interim nulla pene est virtus nullus virtutis obex nullum vitium cuius non aut commendationem aut detestationem interserat de vita adhec activa et contemplativa in quibus scilicet consistant de beatorum gloria et damnatorum poenis ac miseriis de modo et fortitudine resistendi tentationibus de virtutibus theologicis et cardineis et denique de omni pene  quod peccatorem aut obcecat aut illuminat fragmenta quamplurima suggerit que paulatim enarrare esset ob consequtionis quem patiuntur defectum chaos aliquot potius quam epithomen confflare subiecte sunt autem huic libro ut in manus meas pervenit orationes varie super evangeiia dominicalia totius anni eiusdem Alberti in quibus non modo precarias multiplitium petitionum formulas edocuit verum etiam divitem moralium flosculorum acervum a quo declamatores et ii quorum muneris est evangelia interpretari non minimas sui offitii partes desumere possint
