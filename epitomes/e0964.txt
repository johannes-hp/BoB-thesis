964
Carolus Bovillus Samorobrinus unus et is quidem e precipuis quos Gallia felices in re literaria sortita est anno a virgineo partu 14 supra sesquimillesimum interrogatus a Nicolao Praxio maioricensi seu balearico in arte lullistarum longe peritissimo cum in Deo nihil sit nisi eternum quomodo ex eo toto eterno possit novus effectus produci coactus est vir amici lege super ea questione et aliis octo responsurus epistolam utriusque pugni capacem scribere que nuper ascensiano prelio lucem induit habetque eius quod iam petebatur succinctam declarationem qua titulum questionis uti sonat falsum esse innuit ratione prepositionis  ex  que ad materialem rerum causam spectans omnium auctori Deo minime est applicanda sed potius hec prepositio  ab  tanquam efficientis et producentis cause index est enim inquit Deus non materialis sed efficiens et producens universorum causa qui quomodo novum effectum producat lucide admodum explicat pro secunde autem questionis satisfatione declarat unde taxanda sit creaturarum minoritas aut maioritas in tertie vero questionis resolutione titulo interrogantis id petente  ostendit voluntatem liberam et nullis vinculis corporeis irretitam non posse aliquid plus velle quam ipsum vult quinte autem questionis responsione causam adsignat cum spirius maligni nihil de suis naturalibus perdiderint quare nunc eciam non delectentur ea delectatione naturali et reali qua ante casum  quam Dyonisium in libro de divinis nominibus secutus ait esse precipitem in eis imaginationem et furorem irrationalem ac dementem concupiscentiam que voluntatem eorum instabilem effecerunt quarte vero precontationis quam oblitus eram resolutione docet in coelis neutiquam esse qualitatis et influentiarum vicissitudinem id quod interrogans quibus contrariis ille qualitates destruetur presupponere visus fuit sed planctus ait eiusdem omnino esse qualitatis et specialis influentie cuius extitere ab initio mundi in sexta deinde docet aliquid educi de potentia ad actum esse de simplici essendi possibilitate accipere actualem substantiam septima vero petitionis resolutio docet seniorem esse eam opinionem que motum a re mobili distinguatur quamque hand illi eamdem esse contendit in octava autem rationem adsignans unde fiat quod unum corpus occupet locum et excludat ab eo alterum id quod per naturam corpore substantie fieri dicit supreme vero questionis responsione docet scire aliquod coniunctum ex duobus simplicissimis non non esse plus scire quam scire illa duo tantum non scita coniunctione eorum circa quod plurima scribens alludentia ad opinionem que totum non separat a suis partibus hoc est indistinctum esse dicit ab aggregato omnium partium finem facit
