254 94
Liber apum sive bonum universale de proprietatibus apum Thome de Cantiprato ordinis predicatorum adscribitur quem et nonnulli Ioannem alii vero Guillermum vocant duos amplectitur libros quorum primus xxv dispartitur capitibus prout totidem adnumerantur regum apum proprietates naturam mores et gubernationem explicantes quibusquidem proprietatibus breviter explicatis easdemmet prelatis spiritualibus sive ecclesiasticis pastoribus convenire eosque ipsos ad illarum observationem ac imitationem teneri non solum rationibus verum efficacissimis comprobat exemplis varias inserens pro loco et tempore historias pressertim rerum gestarum eiusdemmet auctoris tempestate quamquidem procedendi normam in secundo prosequitur volumine eo dumtaxat discrimine uti lvii apum proprietates ibi descripte ad earum vulgus et moraliter ad prelatorum subditos silicet monachos et ecclesiasticis initiatos dirigantur unde sicut in primo prelatorum habentur probitas persone recta electio ac optima affitii administratio et his similia pariformiter in hoc varios monachorum ac religiosorum describit status et vivendi normam silicet quales esse debeant in vite et morum probitate et mandatorum observantia et operum administratione varia precepta salubresque admonitiones utrique statui silicet pastorali ac monachali sive clericali dispertiendo quisquis tamen fuerit claruit anno 1256 ut ipsemet testatur in principio capituli 57 libri secundi et uti ex operis processu percipi datur in inferiori germania natus vel saltim educatus Verum auctore omisso prefatus liber
