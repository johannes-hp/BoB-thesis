277
Bernardus de Lutzeburgo germanus  ordinis predicatorum in Colonia sectator libello quodam errores omneis quibus ab exordio nascentis ecclesie fides Christi oppugnata est ad annum usque 22 supra sexquimillesimum perstrinxit quibus eorundem simul auctorum nomina patriam ac in plurimis conditionem adscripssit in principio autem ante hereticorum catalogi exordium de pena heresiarchis primum deinde hereticis inferenda multa pluribus auctoritatibus fulcita congerit heresesque per superbiam et ypocrisim primum irrepsisse testatus variis iniquitate operariis hereticorum vulgus comparat ac eorum ut ecclesie Christi concisorum commertium quasi viperam fugiendum esse nedum commovet verum etiam contrafacientes persequendos ac equali cum heresum divulgatoribus pena cruciandos esse demonstrat  contra vero hereticorum spurcitiem pernitiosamque doctrinam reprehendentes omni amoris ac beneficii prosequutione dignos esse declarat  ad calcem preterea catalogi lutherianam illam paucis abhinc annis irreptam pestem altius repetens suo enim secundum seriem alphabeticam loco de ea monuerat longe maximis attamen dignis convitiis invehitur in heresiarcham illum cuculatum pernitiem quam et ecclesie et omnibus christiani nominis ac instituti sectatoribus intulit lamentabili increpatione suggerens et hic Caroli imperatoris edictum contra eundem ingerit simul cum eorumque Rome anno 21 supra sesquimillesimum 12 Iunii in combustione statuae eiusdem facta fuerunt relatione
