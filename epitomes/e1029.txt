1029
Iacobus de Hoogstraten germanus predicatorii instituti professor et heretice pravitatis per Germaniam inquisitor ad annum 19 supra sesquimillesimum librum quemdam in 4 dispartitum sectiones invulgavit destructio caballe seu cabaliste perfidie Ioannis Reuchlim inscriptum in quo quod acturus erat cum viro longe facundissimo et maxime inter eruditos ingenue educato omnes extendens nervos in eloquentie flores destruere nititur quicquid Ioannes Reuchlim alias Capnion de scientia cabale   sensit quod ut commodius faceret primo libello multa de fide quasi preambula tractavit inter que sunt huiuscemodi axiomata sacram scripturam esse scibilium omnium regulam ecclesiam in doctrina fidei infallibiliter dirigi a Spiritu Sancto ecclesiam militantem scripture multam impartiri auctoritatem sacram scripturam non omnes continere catholicas veritates utque uno plura comprehendam quanta sit ecclesie auctoritas et quomodo ab ea fides dependeat fideique et prophetie penes certitudinem et dubitabilitatem comparationem et quam diversimode veritates suas utraque manifestet diligenter admodum docet sequentibus autem libris rem proximius attingens speciatim incipit ea que Capnion et cabaliste de sua scientia sentiunt enodare atque articulatim confutare inter cetera contendens  contra eos Adam et Evam non habuisse mutue pruriginis ardorem enim lapsum cuius oppositum pro rato habebant cabaliste ostendit preterea falsum esse id quod cabaliste dicebant Adam ante peccatum nullam habuisse de matrimonio divinam revelationem immo coniunctionem ecclesie et Christi ante lapsum ei revelatam esse insuper deducit preter que cabalistarum sequaci alludens doctori quidem matrimonii inseparabilitatem non esse ex ecclesie institutione et rationem quare ecclesia non debeat repudia permittere cum tamen lupanaria consentiat repudioque facto esse iure divino interdictum alteri nubere auctoritatibus multam preferentibus apparentiam ostendit animadvertensque Capnionem dialecticas argutias et speciatim syllogismorum exercitium veluti theologie impertinens causari prolixa contentione ostendit id omne quod dialecticam sapit pluremum theologicis exercitiis presertim dum hereseos disseminatores insultant conducere reliqua sufficiat nomine cabalistice destructionis explicuisse nihil enim preter iam prefata habet quod epithomen specialiorem exposcat nisi velit Momides lector effutita simul audire in Capnionem convitia et monasticum virus undiquaque serpens oblitum non esse digessit autem hec omnia per dialogum  loquentibus doctore theologo et discipulo
