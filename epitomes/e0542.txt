542
Theodorus auctor apud grammaticos qui de grecis tum elementis tum syntaxeos preceptis aliquid scitu dignum scripsere multo omnium celeberrimus inter alios quos de grece grammatice principiis libros edidit ille profecto est non infimo subsellio locandus qui quartus itemque ultimus inscribitur de constructione quecumque vel de sintaxi prius grossiori scemate leviusculis calculis deprompserat ea omnia in eo tam curiose tamque erudite digessit ut vel eo solo dum ab aliis genera et inflexiones nominum atque verborum mutuet possit quivis greci leporis sitibundus methodice seu preceptive grammatices culmen attingere explicatis siquidem literarum natura et diversitate declaratisque singularum accidentibus et ordine in dictione seu in syllabis quae dictionem constituunt octo partium orationis naturas et vim seu quod aiunt regimen in constructione expeditissime simul cum figurarum que circa sintaxim versantur vi docet atque declarat cumque his totius et grece et latine grammatices ambitus conficiatur haud iniuria eisdem recte edoctum grammatices dixerim greco quantum ad maiora capessenda licet gnarum atque peritum
