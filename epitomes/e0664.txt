664
Antonius sylvester natione gallus nostra aetate apud parrhysios artium liberalium professor In partem quamdam summularum Joannis buridani quaestiones aliquot edidit quibus prima summularum rudimenta tum argumentis tum assertionibus seu preceptivis regulis perspicua fecit In primis enim rationibus ac auctoritatibus variis deducto logicam esse scientiarum omnium utilissimam de sono et voce ac earumdem speciebus Item de significatione ac multiplici eius acceptione prout est logice consyderationis abunde instruit et in his quod aristoteles dicat ea quae sunt in voce esse earum que sunt in anima passionum notus quom idipsum intelligendum sit et quae sit passionum seu conceptuum anime cum vocibus aut scripturis et scripturarum cum vocibus convenientia obiter declarat Post hec vero de propositionis partibus nomine verbo et oratione que scilicet sit uniuscuiusque natura et quae item accidentia diffuse explicat Cumque in diffinitione nominis infinitum nomen secludatur sitque ipsum nomini finito contradictoria oppositione colluctans Discutit hic simul non sine tegnis sophisticis an ne termini contradictorii possint de eodem vel eisdem verificari quae quaestio ut est illis qui quid enunciatio sit nondum praeceperunt impertinens ita soli eam bonarum litterarum nonerce sophiste in eo passu ventilare student de reliquis autem partibus summularum nichil edisserit sed nec in pretactis licet in Buridanum commentarios edere se dicat textum aliquem interpretatur Immo nec ponit
