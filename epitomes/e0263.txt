263 103
Hieronymus Dungerszheym de Ochsenfart et fidei zelo commotus ac Georgii Saxonie ducis adhortationibus compulsus confutationem in apologiam sacre scripture vigilanti acumine elucubravit est enim prefata apologia liber eodem Hieronymo referente Nerumberge suppresso auctore impressus quo eorum continentur hereses quos germanorum vulgus picardos appellare solet incipiens in summi dei maximo nomine quasquidem hereses ut digestius noster repellat auctor bifariam dispartitur silicet in leviores in cuius detestationem secundam presentis confutationis dirigit partem et in capitales quibus enixius ex sententia prefata apologie suppresus auctor insistere visus fuit quos ut graviores ac detestabiliores prefatus Hieronimus in prima sui libri parte validissimis explodit argumentis ac apertisimis sacre scripture testimoniis omnino a recta fide et bonos mores alienos demonstrat ostendens sacrosancte ecclesie catholice et orthodoxe unitatem item et sedis apostolice romane primatum in eandem ecclesiam insuper habitum fidei nequaquam illum habere qui ab illius doctrina in quicunque quod necessarium creditu ipsa predicat discedit preterea puniendos esse hereticos consimilem discessionem non verentes item sacramentum esse sacre rei signum ut eius rei familitudinem gerat et causam existat spiritualiter tamen de sacramento altaris non esse Cristi corpus in hoc sacramento in signo tantum sed veraciter ac realiter substantiam panis et vini in substantiam carnis et sanguinis Christi converti rursus sacerdotum ministerium ac prelatorum auctoritatem et potestatem per vite scelera quo ad absolvendi ligandi et consecrandi rationem non minui caracteremque in ipsorum anima indelebiliter permanere cerimoniasque et ecclesiasticos ritus commoditate atque maxima doctrina non carere temporalia bona iuste et absque peccato retinere sanctorumque imagines licite nos venerari et preces ad eos ut pro nobis intercedant meritorium esse fundere et purgatorii penam decedentes in gratia pro delictis quo ad omnimodam exolvendam penam manere demum apocalipsis visionem silicet de muliere parturiente et dracone rufo contra eam intente et divi Hieronymi ab urbe romana se motionem que duo cum in ecclesie romane opprobrium et contumeliam intelligi ipse auctor prefate apologie conniveret e diverso noster in eius exaltationem a parte interpretari demonstrat secunda vero huius voluminis pars cum ut prediximus leviores propulsit errores qui innumeri sunt singulatim omnia fere apologie verba recitat ac refellit quapropter tamquam epithomatis modum aborrentem silentio ea pretermissimus
