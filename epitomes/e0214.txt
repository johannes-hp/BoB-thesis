214 52
Conrradus de Sumenhart de Calvv suevus in tubingensi gimnasio ad annos domini 1495 librum in sermonis formam composuit cuius thema atque materia habetur verbum caro factum est et ne ex adverso dici posset si deus unquam homo fieri decrevisset utique id aliquando in lege vel prophetis ceterisque scripturis precinuisset non solum affert complura sacre scripture loca que de illo verbo exponuntur verum ostenso quod licet et expedit catholicas veritates cum iam credite sint etiam argumentis certis veras ostendere efficaciter demonstrat quod veluti credimus deum hominem esse factum ita scripture futurum esse multifariam indicaverunt in cuius comprobationem sexaginta fere adducit auctoritates quarum et si maiorem partem sacra sibi vendicet scriptura multe tamen sunt ex talmudicis et cabalisticis hebreorum dictis et glosematibus eorumdem super sacram scripturam exaratis necnon ex sibillinis dictis desumpte quibus quidem testimoniis sparsim adiiciuntur rationes congruentiam verbi incarnationis comprobantes simul cum reffutatione asserentium quod iudei vel maior pars eorum ad nostram fidem converterentur si tam clara ut presumimus pro fide nostra posse adduci testimonia haberentur unde non immerito si quis deum hominem fieri voluisse ac messiam in lege promissum non solum hominem sed deum et hominem esse debuisse cognoscere voluerit hoc libro evidentibus auctoritatibus percipere poterit
