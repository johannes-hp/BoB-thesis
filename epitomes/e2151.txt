2151 Petri Mossellani interpraetatio orationis Isocratis de bello fugiendo
Petrus Mossellanus natione germanus et patria protegensis anno incarnati verbi 18 supra sexquimillesimum e graeca latinam fecit Isocratis orationem de bello fugiendo ac de pace conservanda qua oratione ut nihil est lectu iucundius atque utilius his praesertim qui magistratu fugentes optima queque reipublicae consulere atque prospicere debent ita latinum amiculum Mossellani industria nacta est quo inter fucatissimas quasque suae professionis sorores in lucem prodire poterit spectatoribus suis non tepidum sui amorem instillatura est enim Mossellani stilus candidus tersus et ut ab omni scabrositate immunis ita ad elegantiam proxime accedens qui et ea laudis particula non fraudandus venit quod in epistola quadam praeambula ad Fredericum Saxoniae principem plura item proprio Marte suggerit in bellorum eorumdemque auctorum detestacionem et pacis comendationem in qua neque magistratibus malis pepercit omnem in republica mali causam asserens quod magistratus magis suum quam alienum commodum quaerunt invehit adhec in adulatores istos pernitiosissimos qui ad gratiam dumtaxat loquuntur quos ut exilio praemat principis describit offitium in aestimandis consiliariorum suorum sententiis suggerit et pluscula a christianis principibus summopere animadvertenda quae ne epistolam transcribam praeetereo
