718
David Cranston scotus nostra etate in Parrhisiorum Lutetia defunctus posteris reliquit insolubilium et obligationum logicalium duos tractatulos in quorum eo qui est insolubilium recitatis opinionibus que eo temporis inter sophistas problematice erant de propositionibus quas reflexivas vocant aliis in eis admittentibus falsi ex vero sequelam  et contradictoria simul falsa quibusdam vero et iis paucioribus id negantibus tertiam ad sophistarum examen detulit qua nec ex vero falsum in bona consequentia inferri nec contradictoria vera aut falsa in reflexivis dari posse id quod prima sophistarum opinio asserebat argumentorum que ad id inconveniens parum consyderatos ducebant solutionibus  demonstravit et insuper nullam logicalium regularum in propositionibus reflexivis limitationem pati quam non admittat in aliis enuntiationibus id quod secunda et moderatior opinio inficiebatur citra protervie vitium quo plerumque logici abstrusa queque substentant defendit in obligationibus vero secundum eamdem opinionem obligatoria iacula que inter sophismata sunt acutissima coniicere et uniquaque iacta retorquere subtiliter adeo ac tanta brevitate docet ut facile mireris sophistam tanto breviloquii a more capi potuisse
