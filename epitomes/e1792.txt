1792 Erasmi Roterodami enarratio in primum psalmum cum apologia ad Dorpium 1067
Erasmus Roterodamus sub annum quintum decimum supra sexquimillesimum in primum psalmum davidicum cuius initium est beatus vir qui non abiit in consilio impiorum luculentissimam aedidit enarrationem in qua iuxta tropologiam potissimum contexta acerrimum sese vitiorum praebuit obiurgatorem praesentis saeculi vitia quibus a beatitudine homines elongantur undiquaque aculeis circum acto carbone notans docet et hic dum a beatorum merita et praemia iuxta psalmi intentionem recenset absolutissimam beati viri formam ad quam enitamur ut super caelestis gloriae participes efficiamur utque est probi doctoris non solum docere quae recta sunt verum etiam dedocere quae prava nec tantum ostendere quid sit immitandum verum etiam a quo sit fugiendum ita post edoctam beati viri fortunam longe diversum impii depingit simulachrum in cuius descriptione nihil est quod ad beatitudinem assequendam non sit exhortatorium aut instructivum huic autem suae enarrationi addidit apologiam ad Martinum Dorpium suos labores defendentem in qua res pondens epistolae cuidam qua Dorpius deploraverat moriam Erasmi non faeliciter aeditam ut pote quae multum omnino turbarum excitaverat etiam inter nominis erasmiani pridem studiosissimos fatetur propemodum pemtere se aeditae moriae quia tam infoeliciter sibi cesserit perpendendum enim interim monet nihil in ea dictum a se esse quo speciatim in aliquem debachetur amarulentius sed eam suam moriam esse generalem quamdam vitiorum insectatricem in qua nullus carbone palam notatur quasi malus scilicet omnes cuiusque conditionis homines monentur ne mali sint excusat et ludum illum moriae e veterum exemplis quorum nulli ex plurimis quos enumerat stilus in aliquem teli vice defuit quos ipse modestius immitatus est cum nullum nominatim laeserit sed quae in quoque statu reprehendenda sibi videbantur christiano zelo hic explicuerit
