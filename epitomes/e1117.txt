1117 Guillelmi de Mara epistole et orationes 613
Guillelmus de Mara natione quantum ex scriptis suis coniicere valeo Gallus nostra etate epistolas quamplurimas simul et declaratiunculas invulgavit non parum allaturas commodi iis qui viros generosos et eciam familiares amicos literis inmisere cupiunt aut oratione vel epistola principis inire obsequium vel orare ad populum in aliqua republica vel actione habent namque in omni fere dicendi genere exemplar facilitati coniunctam habens eloquentiam utque habeat candidus lector quo phrasis sue certior efficiatur agnoscat epistolas missas fuisse ab eo partim veluti a secretis agente alicui domino partim vero ad amicos et consanguineos ac fratres Orationes vero sunt partim a se ipso habite in actione aliqua publica partim vero licet ab eo edite in legationis tamen functione ab aliis habite His autem suis epistolis premisit precarias 4 orationes duas ad divam virginem Mariam et unam ad Deum patrem et quartam ad divam Martham Christi servatoris hospitam quibus a superis implorare solitus erat auxilium
