1543 Hermolai Barbari trallatio paraphraseos Themistii in libro posteriorum et naturalis philosopie
Hermolaus Barbarus patritius Venetus vir quo uno Italia si modo innumeros non haberet foelicem se iactare posset e greco in latinum sermonem convertit eruditissimi paretici Themistii Euphrade paraphrasim in duos libros analyticorum posteriorum Aristotelis et in octo libros physicorum treis de anima duos de memoria et reminiscentia unum de somno et vigilia unum de insomniis et alium quemdam de divinatione per somnium Quaquidem opera tamen in studiosorum gratiam fecit quantum fere nullus unquam silentio enim dissimulato quantam utilitatem Themistius latiali amictus tegmine nobis attulerit que est sane maxima hoc pre omnibus animadvertendum venit tantam esse contexture ac sermonis in sua tralatione elegantiam ut vel ad voluptatem sermonis Themistium iam admirari velis atque suspicere est enim undique tersus lucidus sublimis et denique omni ex parte pervenustus ac nullis non dignissimus titulis ob fimbriarum ac vestis ab Hermolao confutarum divitias atque luxus
