576
Conradus Nastadiensis germanus adhuc adolescens hac nostra aetate dyalogum quemdam lusit quem ob hebraice grece et latine loquentium et aliorum qui barbare dumtaxat una lingua blandiuntur et altera obtrectant discrimen  bilinguium et trilinguium appellavit  effinxitque in eo fabellam sane lepidissimam huius fere argumenti  Mercurius e coelo delatus Baramiam hebraice et Titum grece tertiumque Pomponium latine loquentes sibi obvios salutat a quibus edoctus  nullas esse inducias seu belli ferias inter ignaros et philomusos refert nec easdem deos a barbaris impetrare posse  quoque liberius confabulentur nube sese atque alios tres densissima sepit per quam veluti per conspicillum quoddam turbam prospexit adventare barbarorum monstris fere similimam et pro voce grunnitus poene suillos efferentium quod dum sociis revelat rogatur ab iisdem quod nam hominum genus esset quod deos esse terrenos fututores quadruplatores et impostores emendis distrahendis sacerdotiis  captandisque testamentis occupatos  vocitareque theologos docet  rursusque rogatus quidnam adventantes negotii funus ait efferunt Calliopes hereseos damnate pretextus actoribus iudicibus et reis eisdem  deinde interrogantibus viritim sociis de moribus vita et odii quo musas prosequuntur ratione docet hominum esse genus a quo impensissime lucri causa colatur quodque omnibus undique literatis obstrepet ac nihil non recte actum obliniet et denique a quo perpetuum est eruditis indictum sine ratione certamen que omnia dum amice exponit ecce Apollo octo stipatus Calliopes sororibus et Minerva gryllydes omneis in fugam multis eorum desyderatis vertit non sine rei literarie maxima victoria quae a barbaris tanto iam tempore laccessita theologastris coniunctas nunc primum incipit politiores et anime  decentes habere literas 
