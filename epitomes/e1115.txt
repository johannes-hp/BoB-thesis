1115 Iacobus Locher Philomusus in Claudianum de raptu Proserpine et de officio poetarum
Iacobus Locher Philomusus natione Germanus in libros Claudii Claudiani de raptu Proserpine marginalia quedam edidit scholia Quibus precipue lucis indiga vocabula et clausulas obscuriusculas illustravit utque fictionis claudiane cupidus sine multo eam noster posset labore in singulos trium in quos dissectus est Proserpine raptus libros argumenta edidit elegeiaco pede descripta Adiecit et scholiis iis suis elegeiam quamdam de origine et officio poetarum que nihil habet argumenti preter quam quod titulo explicatur Solum enim docet poetas furore quodam divino percitos a Iove principium habere et musas qui in spheris coelestibus collocatas esse De officio autem docet vere futurum poetam esse differens promptum oratorem et eruditum grammaticum et facilis vene ac religionis amatorem et fictionum spretorem veritatisque explicande studiosum
