1498 Petri Martyris opera tam solute orationis quam poetice
Petrus Martyr ab Angleria Mediolanensis Hispaniarum olim Catholicis regibus Ferrando et dive Helizabethe a chronographia et consilitio ac nonnumquam a legatione agens varia rei literarie dedit tam offitiorum suorum quam literature testes opuscula
Inter que treis soluta oratione celebrat libellos babylonice legationis nomine quibus ea nobis communia fecit que orator apud Venetos primum deinde apud Soldanum agens post acceptum in ditionem a divis principibus granate regnum memoratu et posteritati dignum notavit Docens in primo trium librorum quid ipsi ad soldanicum babylonicum proficiscenti legato donec venetis mare conscederat ex urbe Granata in itinere contigerit multaque de venetorum institutis urbe republica de ordine quo principem eligunt deque galeacearum forma et usu apud Venetos et de his ita curiose edisserit ut nihil de eis requiras quod ab eo non fuerit explicatum Docet enim imprimis quam tuta navigii forma sit et qualis sit et quis earum in commertiis deferendis usus qualiterque ad auctionem in nobiles tamen earum locatio venetiis proponatur et quanti sit galeacea capax quotve et quales unicuique galeacee nomines sint necessarii quoque pro sustentatione reipublice Venete ad navigent quidve ad oriente ferant In secundo libro navigationem ipsius ab urbe venetiarum in Alexandriam Egiptiam enarrat et hic antiquitatum plurimarum in polla illyrici maris urbe a se repertarum inscriptiones varia ac epitaphiorum antiqui ritus formulas collegit In tertio docet quid apud Soldanum orator egerit queque memoratu digna viderit et Soldani ac Mammelucorum originem vitam et mores Babylonieque situm multa alia de ratione itineris et gentium ritu ac sua legatione legationesque causa ad modum lectu iucunda
Preter hos treis libros edidit alios decem quos simul decadem oceanam apellat In quorum primo docet quomodo tractus Oceani hactenus latentes ad annum nonagesimum secundum supra quadringentesimum fuerint a don Christophoro Colon primu insularium omnium prefecto archimarino seu almirante reperti In secundo docet quomodo Colonus per canibalium insulas duodeviginti navigia cum clientibus circiter mille rebusque et opificibus ad novam urbem in fragosis et abstrusis terris condendam necessariis transfretarit In tertio Cube insule latus meridionale ingens et admodum protentium describit In quarto docet quid ex Cuba rediens cum obientibus Colonus in insulam Hispaniolam ubi pedem fixit effecerit eiusque regressum ad Reges Catholicos In quinto describit bella cum bella in colis nigrum egre ferentibus gesta multaque preclara facta fratris ipsius Colonii In sexto qui insularum erat factas antelatus ut ita dicam In sexto pariam provintiam ubi uniones reperti sunt deliniat In septimo Hispaniole insule dissidia colonique et fratris regressus in Hispaniam regum iusu qui alium gubernatorem instituerant donec de obiectis utriusque falso ut postea constitit certiores redderentur In 8 libro de missis ad Catholicos Reges sex et nonaginta unionum liberis edisserit In nono tractus nonos insularum describit In decimo Indorum superstitiones ritus et sacra docet
Composuit preterea heroico pectine opusculum quoddam quod Ianus inscribitur In quod argumentum ipse Martyr edidit auguste fimbrie et Antonius Nebrisensis alterum copiosius ex his tractum hoc per epitomatis facie recipito Describi ab eo celebratos Salamantice primo ianuari die anni sexti et quingentesimi supra sesquimillesimum ludos posente Ferrando Catholico rege ob concordiam inter ipsum et generum suum Philippum que ob regni gubernaculum quod hic iure dotali socer vero exconsortis sue testamento sibi vendicabat in dissidium versa fuerat Allato autem a belgis dum socer Salamantice agere foedere harumdines ludi et taurorum agitationes instruebantur Cur ista pararentur Martyr sese scire dissimulat sevitque in Ianum tribus notis neque seni neque sapienti neque gelato mensi hos ludos congruere fugens respondet Ianus debuisse eciam mortuos reviviscere et letitia gestire ob sedatum quod imminebat ex eorum discordia periculum et ita Ianum redarguendo rem maioris esse momenti ostendit quamque simulari debebat Laudat preterea reges utrosque et divam Helizabetham Maximiliani legato confecte pacis honorem tribuit
Versus est non inepti Apollinis cui presuli carmine scripsit aliud opusculum quod Inachus inscribitur in quod nescio an ab ipso an ab Antonio Nebrisensi confectum est argumentum licet suspicor Antonii esse ex quo hanc capito lecto mutuatam fere licet opus ipse nullius virilibus fidens pellegerim epitomem Parthenopeis proceribus conquerentibus apud Innocentium 8 pontificem quia Ferrandus primus rex Neapolitanus gravioribus subditos urgeret tributis quam esset pactus quando in regem ab apostolica sede ungebatur de spoliando Ferrando Innocentius cogitavit non difficile id factu putans quia maior pars procerum a Ferrando Illico defecit Venetaque respublica opem sese quia Fernando esset insensa laturam polliceretur Arma igitur pontifex capit universum regnum convolvitur et ad urbem usque Neapolim optimates plerique incursitam Robertus Santseverinus dux venetorum ad pontificem cum auxilio mittitur Fernando suppetias mittit dux mediolani quibus Ioannem Iacobum Trivultum primarum civem mediolanensem profecit hic simul cum rege Fernando ursinam factionem que in urbis ambitu munitis oppidis populorumque aptorum bello copia pollet in pontificem concitat quo fit ut dux venetorum apud urbem sistere cogatur pedem ut ursinis obsistat Roma duobus ut pote hostium ac suo exercitibus corroditur atque infestatur Interea loci dum utrumque graviter laboraretur Inachus Lopez Mendocius Tendille comes ad obsequium pontifici prestandum a Fernando Catholico rege missus orator in mandatis habuit ut regio nomine pontificem hortetur ne Ferrandum Partenopeum sibi patruelem velit infestare se non posse sine sua insigni ignominia pro pignum deserere Efficit comes ut provintiam susceptam pontifex relinquat Marthyr igitur Alphonso Carrillo comitis affini Pampilonensum Antistiti familiaris eius rogatu poematum hoc scripsit heroo pectine et in comitis ipsum gratiam Inachum inscripsit describensque in eo pacis et belli illius eventus debere Inacho grates impendi argumentatur ipsius demum Inachi gesta quoddam referens Inter que Alhame ab eo cum maximo discrimine servate historia latiuscule recensetur Docentur in hoc opusculo belli incommoda et paci fructus
Edidit Marthyr preter hec omnia aliud opusculum inscriptum cuius ipse argumentum his duobus versibus edidit fortune rabiem Plutonis fulmina regum divorum laudes et pia gesta cano quod si augustiori formula lector exoptes sic habetio fungi ab eo Plutonem Orchi regem dum sentiret Fernandum et Helizabetham Catholicos Reges pernitiem suam parare quam maurorum debellatione et recuticorum expulsione a regnis hispaniarum vaticinatus est universum spirituum aliorum cohortem convocasse et ut vicissim in Fernardi et consortis sue pernititiem omni conatu studerent cohortatos fuisse quod dum pluries tentassent septimo tandem decembris anni secundi et nonagesimi millesimi supra quadringentesimum rustici cuiusdam dextra que regem barchinone agentem confossit in executionem misere hunc casum Martyr describit et primum in fortunam sevit et quam parum sit rebus humanis fidendum edocet Regisque et regine virtutes et preclare gesta permixtim enarrat quamquam sint Deo cari pulchris analogiis demonstrat horridi casus diem horam mensem docet et annum Plutonem concionantem et de ambobus regibus querentem non sine maxima utriusque laude inducit demum Virginem inserit a Christo petentem cur regem patiatur foede interini cuius docet fuisse responsum velle se ut vulneretur non ut interimatur datque rationes cur id passus sit rusti intentionem docet fuisse longa die et multis noctibus somnium et cogitatus quibus Pluto eius animo insinit fore ut se regem perimeret ipse in regem crearetur In calce operis apostropham adiicit ad pontificem Alexandrum sextum suadens ut ipse cum senatu cardineo precibus assiduis astent Christo pro catholicorum regum incolumitate
Preter recitatas Petri Martyris lucubrationes circum feruntur vulgo alia quedam eius poematiuncula In quibus diversi tractus diversarumque sententiarum epygrammata habentur de quorum materia nihil commode in epitomen traxerim preterquam quia laudibus aliquem efferende varie ex eis desummi posunt exemplares formule quibus statim in ipso fere initio inmixta sunt heroico tractu scripta librorum Plinni de Historia naturali argumenta quorum quod numeri a me olim suscepto conducant inter alia speciatim meminisse librat de cteris sat credo fuerit generali iam premisso testimonio meminisse nisi fortassis hoc eciam speciatim testatum opporteat quia celebrium describit elego pectine conviviorum apparatus que Ioannes dux Methyne Sydonie hispali celebravit convivas triduo habens Ferrandum et Helizabetham Catholicos Reges cum regiis filiabus Neapolitanaque regine et tota regina hispanie
