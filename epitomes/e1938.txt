1938 Mamotretus super bibliam  3082
Habet res litteraria librum quemdam qui mamotrectus inscribitur qui huius est exordii  impatiens propriae imperitiae  estque veluti lexicon difficiliorum dictionum totius sacrae scripturae sumpto enim exordio ab epistola quam divus Hieronymus libris geneseos praemisit difficiliora vocabula utriusque instrumenti ea curiositate auctor huius libri explanat ut quaecumque dictio in tota biblia sibi visa fuerit posse ignorantia sui significatus aut accentus rudibus alioqui lectoribus ambiguitatem adgenerare eam sit faciliori vocabulo interpraetatus simul cum modo pronunciationis eiusdem quem in singulis dictionibus docere non praetermisit neque sat sibi visus hac opera fecisse tractatulum adiungit de orthographia in quo vim docuit literarum consonantium docuitque modum quo vel compositionem ingredientes integre manent aut aliae in alias mutantur id quod pari industria fecit de propositionibus huic autem tractatui subest alius de accentibus in quo generaliores docet canones ad unamquamque dictionem pronuntiandam coniunctim deinde docet nomina mensium in hebraica appellatione et quae fuerint qualiterque dicta festa legalia necnon amictus sacerdotales post quae beviusculo compendio subnectit speties divinationis et nomina dei secundum hebraicos docetque qui quo tempore falcem suam in sacram misere scripturam eamdem scilicet interpraetando aut ab aliis interpraetatam integritati restituendo ubi etiam habes modos exponendi sacram scripturam quos quatuor esse volens historico rei gestae narrationem attribuit allegorico vero dicit doceri quod credendum est tropologico quod faciundum anagogico autem quod appetendum venit secernens deinde sacras literas in quatuor varietates in praecepta scilicet mandata ac testimonia et exempla praecepta inquit sunt ad mali declinationem mandata ad boni operationem testimonia ad credendam veritatem exempla ad immitandam sanctitatem et hic habes coniunctim quae sit sacrae scripturae dimensio ac quae ex quatuor praecipuis synodis in quae tempora inciderunt quibus quidem declaratis ad priorem operam rursus sese mamotrectus hic dirigens docet interpraetationes et accentus dictionum quas difficiles fore putarat in antiphonis responsoriis hymnis sermonibus et homiliis  postremo autem nonnulla explicans quae nubeculam posse videbantur rudibus obiicire in legenda sanctorum vita et in his quae de sanctis in commune leguntur necnon in declaratione quadam super regulam minoritarum operi suo finem imponit cui forsam hoc alicui deesse visum fuerit quod in tam copioso vocabulorum cumulo non asservarit seriem alphabeticam sed hic stiat huic lexico premissum esse indicem elementorum ordine congestum qui numerorum relatione quo una quae dictio loco reperienda sit manifestat
