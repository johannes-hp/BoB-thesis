1547
Ioannes de Celaya natione valentinus in Parrhisiorum Lutetia non poenitendi nominis cum nostra hac aetate liberales in eadem artes profiteretur praeter alia quae rei literariae condonavit in octo libros physicorum Aristotelis luculentissima quantum ad scholasticam farinam pertinent commentaria edidit ex quibus pro lege epitomationis has colligo assertiones scientiam seu cognitionem alicuius rei perfectam simpliciter requirere omnium scientiarum causarum cognitionem ad perfectam tamen cognitionem in genere vel in spetie sufficere unam nature ad haec et nobis non eadem esse nota universaliter aliquando tamen eadem esse nobis et naturae aeque nota nullam tamen causam essentialem et intrinsecam esse nobis notiore et naturae et universalia non prius cognosci quam singularia quas quidem assertiones in ipso deducit principio et eisdem deductis baratrum ingreditur contentionis et desidii inter reales et nominales super scolastico illo problemate an quantitas destinguatur a re quanta circa quod iuxta realium docet atque nominalium positionem fabricatis tamen hinc atque † pro realium positione que inter easdem astruit discerniculum argumentis adhibitaque eadem circa nominalium positionem diligentia tandem nominalium secte se adducens quantitatem et rem quantam ait esse indifferentes id quod idem facit in problemate distinctionis numeri a re numerata citatis scilicet utriusque opinionibus quarum altera distinctionem altera idemtitatem astruit huic se addicit probat ad haec sane paucis argumentis totum non esse tertiam quamdam emtitatem distinctam a suis partibus ubi realium oppositum sentientum opinionem confutat colligo deinde infiniti non posse naturaliter haberi notitiam et fieri non posse quodlibet ex quolibet dari ad haec qualitatem summam qua non possit deus facere magis intensam idque ex mente Scoti et secundum opinionem Petri de Alliaco charitatem posse in infinitum augeri licet non possit augeri in infinitum charitas maximum preterea dabile naturaliter dabile esse in quacumque spetie non tamen minimum immo neque supernaturaliter hoc dari posse colligo post haec principia rerum naturalium esse contraria que tria esse ostendit materiam scilicet formam et privationem cum oppositum sentientium confutatione horum autem principiorum duo probat esse intrinseca cuiuslibet transmutationis naturalis materiam scilicet et formam substantiali vero transmutationi super addendam probat privatione et pluribus etiam accidentalibus transmutationibus licet non omnibus idque postremum asserit propter intensionem ubi non expellitur forma sed nova semper advenit deinde quantum ad principiorum naturam et proprietates haurio materiam et privationem sola materia differre et materiam esse imperfectiorem omni alia substantia perfectiorem tamen accidente materia ad haec omnium corporum inferiorum esse eiusdem spetiei privationem non distingui a materia privata materiam et formam amore mutuo se et reciproco appetere et materiae appetitum non distingui ab ipsa materia defendit tamen problematice oppositum sentientium realium opinionem probat ad haec materiam esse potentiam subiectivam et passivam ad formam generandam cum opinionis realium recitatione secundum quam ponitur materiae potentiam distingui ab ipsa materia immo ei enesse tres potentias genere distinctas probat praeterea formam antequam generetur non habere aliquod esse in materia distinctum ab ipsa materia deinde secundi libri difficultates discussurus ostendit imprimis naturam esse principium et causam motus et quietis eius in quo est per se primum et non secundum accidens quam quidem definitionem non parva argumentorum congerie examinat probat deinde res artifitiales non esse entia distincta a rebus naturalibus iuxta nominalium opinionem et defendit problematice realium positionem astruentem inter easdem discerniculum colligo post hec ex diversarum questionum resolutionibus has assertiones formam substantialem esse alicuius formae substantialis similiter et alicuius accidentalis principaliter effectivam et formam accidentalem propria virtute tanquam principale agens posse producere formam accidentalem materiam et formam esse naturam plus tamen hac quam illam materiam non posse denudatam omni forma naturaliter loquendo bene tamen supernaturaliter ubi hoc postremum negantem sanctum Thomam confutat et circa hec docet discerniculum inter mathematicum et physicum quos in hoc dissidere asserit quia hic definit per motum ille vero non notat et hic astrologiam et perspectivam atque musicam que sunt scientiae medie inter mathematicas scientias et scientias pure naturales esse plus naturales quam mathematicas aut contra plus mathematicas quam naturales problematice ostendit preterea propriam esse naturali philosopho materie et forme consyderationem deinde probat quatuor dumtaxat et non pauciora esse genera causarum materialis si formalis effitientis et finalis et cuiuslibet entis proprie naturalis et precise † productioni ipsa adequate respondere causarum autem proportionem sequi astruit proportionem effectuum deinde docet quod sit inter fortunam et casum discerniculum et circa quae sint et quomodo ex impressione corporis coelestis proveniat quod aliqui sint fortunati ubi ex diversorum etiam auctorum scriptis docet quid sit fatum et quando ac quibus rebus imponat necessitatem docet et hic in potentia activa secundum propositum sive ipsa comparetur ad determinatum passum sive non esse reperibile contingens ad utrumlibet id quod negat de causa effectiva naturali comparata ad certum passum colligo postremo circa secundum physicorum naturam agere propter finem et monstrum primaria intentione intendi a natura universali naturam vero particularem monstrum quidem primaria intentione intendere sed non intendere monstrum quod est ipsam monstrum intendere non in quantum monstrum sed intendere hoc aliquid quod preter suam intentionem efficitur monstrum notat et necessitatem naturalium operationum principaliter esse ex parte finis licet partim sit ex materia deinde in tertio libro acturus de motu et eius spetiebus ostendit imprimis motus consyderationem pertinere ad philosophum naturalem et necessario ignorato motu ignorari naturam quo ostenso discutit unum tritum inter disceptatores problema an scilicet motus distinguatur a re mobili ubi nominales astruit recte sentire omnem inter es differentiam problematice etiam defendit inter eadem esse reale discerniculum deinde quia exaggeraturus erat calculationes et earundem scintie necessaria est proportionum cognitio interserit hic tractatum de proportionibus docens in eo quid sit proportio quotque sint eius speties simul cum singularum proprietatibus docet et modum dividendi corpora per partes proportionales quo pregustato incipit determinare penes quid attendatur motuum velocitas ubi recitatis variis opinionibus in ho condescendit quod motus penes causam velocitas attendatur penes proportionem potentiarum ad suas resistentias ita quod si due potentiae habeant aequales proportiones supra suas resistentias fore ut aeque velociter ipsas moveant si vero inaequales in ea proportione qua una est maior altera in eadem inquit una potentia movebit velocius altera pro quo astruendo varias hic ingerit calculatorias asseriones confutatque tres oppositum asserentes opiniones neque minori curiositate circa velocitatem motus penes effectum usus est neque etiam circa velocitatem motus penes tempus quem innumera pene tam de motu recto quam circulari et de motu uniformi et difformi et unifor † difformi ac difformitur difformi calculatoria argumenta coacervavit deinde de aliis motus spetiebus disceptans probat velocitatem motus augmentationis attendi qualitatem acquisitam non habendo respectum quovis modo ad quantitatem praehabitam quod est dicere sive equalia sive inequalia eque velociter acquirant tantam quantitatem illa aeque velociter moveri ubi non parum ei est negotii in oppositum sentientium confutatione post hec de motu agens alterationis probat eius velocitatem attendi penes maximam latitudinem talis formae universaliter acquiretur alicui subiecto sive maiori sive minori in tanto vel tanto tempore ubi iterum confutat oppositum astruentes explodit deinde eos omnes qui intensionem formae negant fieri per additionem gradus ad gradum priori manente cum posteriori et circa haec varias inserit calculationes de remissione et intensione tam in uniformibus quam difformibus problematice post haec defendit contrarias formas sese compati in eodem subiecto in gradibus remissis aut non compati neque in gradibus remissis neque intensis probat et circa haec nullam intensionem fieri instantanee sic quod una qualitas tota simul tota introducatur in aliquod passum discutit post haec opinionem Petri Mantuani tenentis quod qualitas aeque cito est producta sicut producitur quam respuit et asserit qualitatem prius acquiri et postea esse acquisitam confutat et circa Robertum Holchot negantem effectum aliquem posse produci in instanti ubi etiam ostendit rem aliquam posse durare per unum dumtaxat instans ostendit post haec rei cuiusvis permanentis que successive producitur dari primum instans esse incompletum et etiam ultimum non esse incompletum nullius tamen rei permanentis dari primum non esse completum aut ultimum esse completum et circa haec probat deum posse producere unum angelum immediate post alterum ostendit deinde naturaliter loquendo non posse dari infinitam magnitudinem actu neque etiam infinitam multitudinem entium divisibilium non constituentium unum philosophum tamen debere concedere infinitam multitudinem animarum rationalium ex quo mundum possin extitisse ab eterno et animas rationales immortales postquam autem discussit de infinito naturaliter loquendo probat contra divum Thomam et contra Scotum deum posse producere infinitam multitudinem entium divisibilium non constientium unum et corpus infinite magnum et formam infinitam intensive immo talem esse gratiam servatoris Christi negat tamen posse produci creaturam infinite perfectam aut infinitum clausum inter duo puncta infinito autem dato probat fore ut posset moveri tam motu alterationis et augmentationis quam motu locali his probatis in quarto libro docet naturam loci et temporis discutitque simul de vacuo ubi has colligo assertiones locum esse aliquid distinctum a locante tempus esse primum mobile et non entitate successivam distrinctam ab eo defendit tamen problematice realium opinionem oppositum astruentem unde secundum nominalium opinionem infert tempus instans diem horam et annum esse realiter idem quia sunt primum mobile in quinto deinde libro rursus agit de natura et proprietatibus motus probans imprimis in tribus eum dumtaxat reperiri predicamentis scilicet in quantitate qualitate et ubi † in loco et circa haec incidenter docet quid sit generatio et quatenus sit generatio et quatenus non post haec docet ad motus unitatem requiri unitatem mobilis unitatem temporis et unitatem dispositionis vel termini ad quem docet et quis motus cui motui et que quies cum quieti sit contraria ostendit deinde nullum individuum posse componi ex divisibilibus et tempus atque motum esse degenere continuorum motum omnem similiter et omne mobile esse divisibile in semper divisibilia uno duorum modorum aut scilicet ratione temporis aut ratione partium probat et hic non posse moveri ullum indivisibile motu augmentationis aut diminutionis licet bene motu locali ut constat de motu angelorum incidenter etiam hic docet quomodo et quatenus dici possit violenta generatio similiter et alteratio ostendit et nihil posse mutari nisi ipsum precedat mutatum esse et nullum mobile posse pertransire magnitudinem infinitam in tempore finito naturaliter loquendo fieri tamen id posse de potentia dei absoluta et hac motu † quo eodem concedit posse pertransiri magnitudinem finitam in tempore infinito declarat preterea Zenonis hic motiva e medio tollentis motum ubi etiam notat aliquid esse per accidens a se ipso moveri ut navem et etiam aliquid posse moveri per se a se ipso ut formam gravis et angelum docet preterea hic quibus acceptionibus simultatis debeant esse simul movens et motum ostendit deinde alterationem non esse per se ad equalitates corporales primae spetiei neque eciam ad qualitates animae et ad solas qualitates tertiae spetiei esse per se motum alterationis ubi etiam docet quis motus cui motui sit comparabilis declaratque regulas proportionum moventium ad res motas post ostendit necessario deveniendum esse ad unum primum motorem qui non movetur et naturaliter loquendo motum ponendum esse aeternum colligo et circa quodlibet corpus infra coelum continuo alterari et rationem quare animalia moveantur ex se ipsis pro quanto scilicet possunt incipere motum nullo motore extrinseco particulariter conturrente et quia possunt perficere talem motum nullo impedimento superveniente gravia deinde et levia probat moveri a formis substantialibus gravis et levis et grave post remotionem prohibentis moveri per se deorsum docet et hic seu potius repetit quomodo motus coelis sit continuus et aeternus et motus localis praesertim circularis habeat primatum inter motus natura tempore et perfectione ostendit et quodvis mobile reflexum in puncto reflexionis quiescere et omnem motum naturalem esse velociorem in fine quam in principio quantum autem attinet ad naturam primi motoris docet ipsum esse spiritum impartibilem immortalem aeternum immobilem ac nulli prorsus subiectum mutationi deinde difficultatem solvit de proiecto a quo scilicet moveatur dimissum e manu proiicientes et asserit quod a virtute motiva proiecta a proiiciente impressatum in fine ostendit id quod alii commentarii solent in principio naturalium scilicet rerum scientiam esse speculativam et non practicam et naturalium rerum scientiam dumtaxat esse unam unitate aggregationis et unitate subiecti quod est ens mobile quibus asseriunculis commentarios suos absolvit
