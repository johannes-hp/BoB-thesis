245 85
Ioannes Salmonius Maternus lodunensis genethliacon Cristi elegeiaco versu publicavit in quo temporum illorum quibus vite auctor nasci delegit tranquillitatem integramque pacem describit simul cum eo in quo lucem primam visceribus matris effulsus videre cupit tugurio pastorum insuper visitationem adnectens in quorum vite quietudinem et laudes diffuse divagatur lusit et cristipare virginis tres peanes in quibus sacratissimum eius natalem eius item et filii connubium nec non angelorum ruinam ac protoplasti ade prevaricationem describens actorem fuisse virginem demonstrat qui et relicte angelorum sedes implerentur ac in ade peccatum nuntius animadverteretur scripsit insuper octo elegeias simul cum variis epigrammatibus ac hendecasyllabis quibus non tantum spontaneam venam verum maximam testatus est elegantiam at omnium gravissimum eiusdem rei testem nobis reliquit libellum quendam alium anteroticon appellatum in quo deum amoris inimicum quem greci Anterota vocant extollens in eos interim acerrime invehitur quod molliciei ac evirate mentis sue in dies libellos passim dispergunt quibus flexibiles puerorum animos blando sermonis lenocinio demulceant ostenditque nihil eis esse pestilentius aut iniquius unde ipsius amoris fallatias ostendens ac nequitias et blanditias apertam facit quam penitendum sortiatur finem quotque malorum causa nobis existat
