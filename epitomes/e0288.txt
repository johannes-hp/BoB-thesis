288
Ioannes Bugenhagen germanus in epistola qua ad annum vicesimum primum supra sesquimillesimum Ioannem Suavenium virum item germanum revisit ac tandem omnibus fecit communem de peccati illius longe detestabilissimi quod in spiritum sanctum vocant natura ac proprietate luculenter admodum edisserit testatusque variis hinc inde sacre scripture locis ei peccato predestinatum dei iudiciis in hanc demum prorumpit sententiam unicum esse peccatum in spiritum sanctum quod Christus dicit irremissibile eiusque noxam eos contrahere qui manifestam scientes impugnant dei et Christi salvatoris veritatem eiusdemque veritatis odiunt ac persequuntur professorem non ob aliud quam ob confessam veritatem et hanc labem irremissibilem esse non eo sensu quo theologorum vulgus sentit quasi difficulter remitti solirum sed revera impoenitudinem ut ita loquar sibi congenitam esse variis tum auctoritatibus cum ultoribus plagis atque exemplis demonstrat et hic quantum per diversos eius epistole locos coniectura duci valeo lutherianorum secte persequutores ea labe contaminatos esse veretur asserere enim et credere ipsius inquit eum peccati enormitas prohibet atque deterret occurrens autem circa hec tacite questioni qua non ociose quispiam interrogaverit quid sacerdoti di  incunbat si tali se profitens obnoxium peccato petat absolvi idque sibi per poenitentiam remitti respondet nullatenus huic consolationem ac absolutionem negari debere quamvis enim inquit vermiculo cordis urgente credat se eam labem contraxisse aut quoquam tamen in eam sententiam incidit cum spiritus ibi vegetum adhuc animam non dereliquerit unde velle poenitere iuditium est non late sententie etiam si millies spontaneus ac deliberato animo veritati ac deo illuseris cui determinationi paulum tibi exemplo proponit convictos autem veritate qui et agnoscentes ei obviare non cessant iuditii iam lati reos nec in posterum poenitentia duci posse declarat scripsit preter hec nonnulla in psalmorum commendationem quorum nihil non fructus inesse iudicat ac quicquid inquit est egregium id eis tribuendum est sed vehementer admodum hic monet ne perperam ac praeter evangelistarum et apostulorum doctrinam et modum quispiam psalmis insudet unumque animadversione dignum addit ut si verbum aliquod perfecte sanctitatis occurrerit ut est illum in toto corde meo exquisivite a iudiciis tuis non declinavi ne non dicamus neve immutemus verbum enim est spiritus sed interim inquit doleamus tantum nos a spiritu abesse ut ex animo dicere non possimus agnoscentes nos ob id damnationis reos nisi fides in Christum reputaretur nobis in iustitiam 
