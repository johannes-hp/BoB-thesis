1751 Christophori Hegendorffini somnium de liberalium artium altercatione et de laudibus sanctae Catherinae cum carmine de disputatione lypsensi 956
Christophorus Hegendorffinus germanus patria lypsensis libellum quemdam nuper a se aeditum invulgavit somnium spondei inscriptum de liberalium artium altercatione et praestantia qui titulus quod intus habent prodit inducens enim in eo liberales artes pro sua quamque dignitate contendentem uniuscuiusque dumtaxat utilitatem et praestantiam docet egregie singularum sub verborum paucitate confitiens encomion cum hoc autem libello prodiit coniunctim in lucem sermo de diva virgine et martyre Chaterina in quo laudes eius amplissimas ab ingenti virtutum cummulo recensens ardua queque pro Christi nominis exaltatione ferenda esse eius exemplo probat invulgavit praeterea simul cum his lucubratrionibus carmen heroicum de lypsica disputatione in quo celebrem illum describit congressum quo Martinus Lutherus et Andreas Carolostadius unanimes et Ioanes Erchius eorum adversarius in aciem litterarum in publico nobilium et literatorum conventu descenderunt acturi de re theologica describit inquam hunc congressum in quo Lutheri partes plus iusto fovere visus est
