509
Amadeus Meygret lugdunensis predicatorii instituti sectator ad annum nonum decimum supra sesquimillesimum questiones quasdam divulgavit in libros de generatione et corruptione Aristotelis quibus tametsi difficultates omneis complexus sit atque resolverit quas philosophus eis libris ingesserat non tamen adeo est commentarii ac argutatoris ea opera functus munere nam dimissis his quae ad textus explanationem pertinebant circa precipua dumtaxat calamum impedivit unde generatio qualiter a creatione differat ac alteratione et quae sit generabilium ac corruptibilium materia an scilicet una an plures cum omnibus aliis ad generationem et corruptionem pertinentibus ut sunt elementorum ac quattuor qualitatum primarum ac secundarum nature et accidentia et viventium periodus an scilicet sit determinata nec ne luculenter admodum explicuit et circa hec omnia quicquid philosophi diversum de eis materiis sensere non neglexit ast in reliquis per ramusculos dumtaxat seu ea quae aliquo modo ad generationis et corruptionis materiam applicari poterant versatus de augmentatione ac eius speciebus de intensione et remissione penes quid scilicet attendantur de formis seu qualitatibus contrariis an eodem sese compatiantur subiecto et de potentia rei penes quid scilicet cognosci habeat an penes multitudinem forme et multitudo forme penes multitudinem materie deque materia redactionis et et actionis totam operam impendit adiectis unicuique harum materiarum variis hinc inde sumptis ac etiam proprio marte conflatis calculationibus quibus cum philosophastris disceptatoribus literario conflictu exerceri possis
