635
Anno virginei partus 16 supra millesimum ac quingentesimum Vincentius Cigauld natione gallicus et bruiatensis cives atque totius eiusdem appellationis comitatus iudex spatiosum edidit volumen de factis principum et prelatorum ac faciundis per eosdem in quo sumpta occasione a Francisco Francorum rege qui eo tempore Italiam bello fatigabat ad quod in primis determinat est de bello docens quando licitum quando item illicitum sit cumque ut prefatus sum in ea tempora incidisset bellum italicum multa huic determinationi assuit de iure quod Gallie reges in Italiam pretendunt seu ut verius loquar de excusatione quam pretexunt ambitioni sue ac perpetue inhiationi rerum italicarum in qua decisione multa haud dubie arbitratu suo de gallorum laudibus profundit id sibi fortassis licitum ratus ut deum quem nactus erat ut cum sarcitis amiculis adornaret id quod non semel adulationis eum suspectum in eo volumine reddit nam ubi de regum iure loquitur in alienandis aut comutandis iurisdictionibus necnon de instituendis castellanis et possessoribus licet multa appositissime ad principis institutionem suggerat nusquam tamen non sue Gallie canit in illis preterea quae ecclesie auctoritatem ac preeminentiam sacerdotiique dignitatem concernunt sepissime licet sub umbraculo Iulium 2 sugillat quod paulo antea quam hec scriberet Ludovicum 12 Francie regem bello vexaverat ac si gallis libertatem ecclesiasticam comminuere licuerit et ab eius prefecto eandem ceto scuto defendi nephas extiterit unde circa hec mota questione an licite bellum inferre possit regibus cristianis romanus pontifex et intercessione aliqua facta proposita altera an regibus pontificem romanum bello lacessere liceat in utriusque determinatione ex eo plus seculo quam ecclesie favere videtur quod dum pacis amplexus a pontifice requirit eos quatenus regi Gallie conducunt semper exposcere videatur discutit tamen non eo inficias scitu per quam necessarias interim materias inter quas est scrupulosa illa questio an papa concilio aut concilium pape superemineat de qua secundam disiunctionis partem amplectitur annexo in discussionis processu concilii generalis celebrandi modo et his preter ordinem seu extraordinarias subsequio iungit questiunculas quibus ecclesie rectorum ius eiusdemque ad Dei nutum gubernande formam prescribit deinde aliquot adiiciens capita pro regum et principum atque iudicum institutione iudiciariisque insertis casibus quibusdam quae circa regni ac reipublice administrationem precipui habentur operi suo spatioso postremam manum addit cui velut appendices iuris aliquot Iasonis illius quem iureconsulti venerantur regulas assuit ei quam de reipublice recte instituende forma tradiderat preceptioni non absonas scripsit autem vicinum huic de qua epitomen feci doctrine consilium de alienatione iusticie in quo docens que nam iurisdictiones sive prophane sive ecclesiastice alienari possint iusticie ne rigore aliquo vitio vertatur exercende formam brevibus complectitur
