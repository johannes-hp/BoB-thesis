253 93
Directorium constantiensis ecclesie liber incerto fertur auctore verum de ecclesiasticis quicunque ille fuerit benemerito et cui sufragia non parvo affectu impartiri omnis clericalis cetus tenetur in primis enim digerit totius anni menses cum annotatione aurei numeri et littere dominicalis necnon cum designatione nonarum yduum et kalendarum uniuscuiusque mensis et cum prefixione sanctorum seu festivitatum exprimendo an sit summum vel duplex sive plenum vel trium lectionum quequidem assignatio nimium ad breviarii officium ordinandum est conducibilis preterea continet ordinem comodo singulis per circulum anni diebus et de quo hore canonice persolvende sint ad cuius evidentiam premittit septem regulas declarantes cursum horarum per adventum domini pro ut septempliciter accidere potest dictum adventum posse variare litteras dominicales videlicet a 5 kalendas decembris ad tertio nonas eiusdem mensis insuper subsequuntur 36 regule secundum quod dies septuagessime et reliqua festa mobilia toties variantur ex quibusquidem regulis constat et explicatur quid singulis diebus per circulum anni agendum sit de horis canonicis idest quid et de quo persolvende ac dicende sint cuius rei necessitate sexsies ac trigessies kalendarium repetitur singulos menses per suas ferias dividendo et in qualibet illarum feriarum prenotando qualiter vel de quo sancto commemoratio fienda sit cuius ordinis usum cum ad annos domini 1706 prodesse intuentibus et prefate diocesis sufraganeis tantummodo possit nihilominus ad illius immitationem facillimo labore quilibet alterius diocesis in suam poterit utilitatem illum convertere ac in plurimos annos prorrogare 160
