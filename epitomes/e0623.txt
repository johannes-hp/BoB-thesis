623
Ioannes Virdung natione germanus et patria affurdensis Ludovici comitis palatini Rheni electoris sacri romani imperii mathematicus anno a virgineo partu 1521Â° prognosticon quoddam invulgavit anni 1524i quem olim totum astrologorum vulgus nullis non offensivum regnis atque provintiis presagivit  modo Deucalionis minitans reditura secula quibus inundatione totus periclitabat orbis sed eis longe simillima aut horribiliora non enim cataclisma tantum sue inundationes augmentantur sed preterea terre motus bella crudelissima famem pestem ventorum colluctationes et poene omne mali genus quod ad irati Iovis fabricanda fulmina vulcano suggerit  hec omnia ex magnis illis quae iam diu populum terruerunt coniunctionibus coniecturat quarum effectus naturam et dominaturi planete varietatem late in hoc prognostico author demonstrat et insuper quicquid mali ominatur id prophetiis et ex sacra scriptura ad presagium suum detortis auctoritatibus corroborat nulli non regno aut provintie sua mala speciatim deferens que vera ne futura sint an fantastica eventus docebit 
