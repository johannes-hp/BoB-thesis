296
Armandus de Bello visu predicatorii instituti professor librum edidit in declarationem difficilium dictionum seu terminorum logices philosophie ac theologie in quo a trascendentibus quos vocant terminis auspicatus quae vulgo sex adsignantur hec scire licet ens res unum aliquid verum et bonum curiose admodum itemque difusse eorum tum discernicula tum convenientias ac in unum coeuntes significatus declarat simul cum primaria entis partitione in actum et potentiam atque horum primogenia distinctione ac multiplici acceptu deinde ordinatum decem illas Aristotelis cathegorias seu predicamenta substantia quantitas qualitas relatio actio passio ubi quando situs et habitus interpretans terminorum ad ea referibilium notiones simul et unicuiusque eorum naturam erudite admodum edocet annexa simul post predicamentorum seu eorum quae predicamenta consequuntur dictionum ac ad eas pertinentium declaratione et hic oppositionis tam contrarie privative relative quam contradictorie naturam diffuse interserit deinde causarum hic genera cum suis diffinitionibus motus item et mutationis diversas inclinationes ac eorum quae magis ac minus admittunt cognitionem deprehendas post hec de nominibus secundarum intentionum hoc est de significatu dictionum quae preter primariam impositoris institutionem aliam habent adiectam significationem multa scolasticorum doctorum intelligente non parum suggerentia proponit et hic inter alia 5 vocum seu predicabilium Porphirii naturam breviter ostendit postremo autem de cognitione dei item nominum divinorum doctrinam adiiciens finem facit
