1496 Dominici de Flandria questiones super commentaria Sancti Thome de Aquino in libros posteriorum Aristotelis
Dominicus a Flandria predicatorii instituti sectator non ultimum phame celebritate inter literatos sortitus calculum in commentaria divi Thome Aquinatis super libros posteriorum Aristotelis questionum edidit copiosum volumen aliis et sane haud ineruditis commentariis pregnans dum enim ea que a Thoma in Aristotelis textum dicta sunt curiosius explicare studet quicquid in Aristotele tenebricosum aut lucis indigens reperitur et quicquid ad posterioristice discipline perfectionem pertinet abunde declarat docens imprimis logice necessitatem utilitatem et partes cum iis de quibus unaqueque partium tractat Deinde ex diversarum questionum resolutionibus ostendit haberi posse de syllogisimo demonstrativo scientiam ipso consyderato quantum ad sua principia et causas ac proprietates in universali et hanc scientiam esse simpliciter speculativam rationalem non realem et indicativam ac aliarum partium nove logices scientiis digniorem Posteriorum autem analiticorum scientie subiectum probat esse syllogismum demonstrativum ut que assertiones duntaxat brevitatis gratia sine questionum titulis hic adscribam ostendit omnem cognitionem intellectivam fieri ex preexistenti cognitione sensitiva et duas esse precognitiones in genere vim quia est et quid est harumque utramque esse necessariam ad scientiam De substantia de dignitate autem quia et non quid et de passione quid et non quia syllogisimi insuper maiorem minorem et consequentie bonitatem non posse cognosci quum simul tempore cognoscere conclusio licet bene possit aut maior aut minor aut utraque sine habitudine sua ad quos cognosci sine conclusione Docens deinde quid et quorum sit scientia probat contra Platonem habere nos posse scientiam de novo et quia demonstratio finitur syllogismus faciens scire ut de iis que sciri possunt certior habeatur notitia Docet prolixo sermone quid sit demonstratio propter quid seu potissima et quid demonstratio quia et que ad utramque requirantur queque sint demonstrationis principia et omne denique demonstrationis naturam omnesque proprietates Explicat post hec quibus universalis acceptionibus concedatur et quibus negetur universalia esse prius nota singularibus universali coniunctim finit propositionem inmediatam eam esse qua non est altera prior neque notior cum sufficientia divissionis eiusdem in positionem et dignitatem harumque finitionibus Continua deinde lectione ostendit demonstrationis premissis seu principiis magis esse credendum quam conclusioni et demonstrationem circularem non esse possibilem cum oppositum sentientum confutatione admittendum tamen posse circulariter syllogizari licet non possit eo modo demonstrari Explicat deinde quator modos perseitatis quorum secundum et quartum esse ostendit in conclusione demonstrationis finitque hic coniunctim universale ut est posterioristice speculationis esse id quod interest de omni et de perse et de secundum quod ipsum quamquidem definitione longa disceptatione examinat explicans continua lectione qui errores in aceptione universalis contingere possint ubi eciam notat demonstrationis conclusionem semper debere esse universalem Notat et impossibile esse dari genus sub quo sit una sola speties Deinde particulares quasdam demonstrationis proprietates explicans ostendit demonstrationem semper procedere ex necessariis et conclusionem necessariam non posse demonstrative sciri nisi per medium necessarium probatque demonstrationis conclusionem semper esse per se et non per accidens quemadmodum et premissas et demonstrationis medium debere eiusdem generis cum extremis hoc est maiori et minori extremitatibus ubi eciam docet qualiter sit intelligendum demonstrando non posse fieri discursum de genere in genus Ostendit et hic corruptibilium neque esse demonstrationem neque definitionem queque dicantur propria et que communia principia in aliqua scientia qualiterque differant dignitates petitiones et suppositiones et qualiter separatur seu differat ab iis duobus definitio et hic incidenter probat logicam et metaphysicam tractare de omnibus licet diversimode explicatque in quo differant Probat preterea hic scientiam quanlibet peculiares et sibi proprias habere interrogationes et proprias responsiones ac disputationes Post hec plures enarrat difficultates de syllogisimo ignorantie docens quis sit et quomodo in qualibet scientia fiat quotuplexque in syllogisimis ignorantia reperiatur cum singularum proprietatibus Docet et circa hec penes quid sit intelligendum unam scientiam esse altera firmiorem et quomodo differant demonstratio propter quid et quia in diversis scientiis et quotuplicer una scientia alteri subordinetur Notat preterea demonstrationem potissimam solum fieri in prima figura et dari aliquam propositionem negativam inmediatam esse huiusmodi hanc nulla substantia est lapis demonstrat ad hec sensu aliquo nobis deficiente necessario ex consecutione nobis deficere scientiam de propriis sensibilibus illius sensus Deinde multis rationibus probat non posse dari processum in infinitum in demonstrationibus sed necessariis tam in demonstrationibus affirmativis quam negativis dari statum et hic docet per coniunctim qualiter propositiones scientiam Demonstrat post hec tamen esse quatuor genera questionum per demonstrationem terminabilium vim simul quia est quid est et propter quid est omnesque questiones scibiles reduci ad questionem quid est Ostendit preterea hic demonstrationis potissime medium esse definitionem subiecti et non definitionem passionis et definitionem ac demonstrationem non unius esse ac eiusdem et non posse esse atque eiusdem et non omnium quorum est definitio esse posse demonstrationem nec e diverso et circa hec quasi totus occupatus in investigandis proprietatibus definitionis sive ipsius quod quid est probat definitionem non posse demonstrari de eo cuius est nec syllogistice de eo cuius est posse ostendi per viam divisionis nec per syllogismum definitivum assumendo scilicet definitionis definitionem pro medio nec per viam oppositionis aut suppositionis ubi varias permixtim enodat difficultates ad naturam definitionis concernentes docens quod modis definitionem sive ipsum tanquam per medium probat quatuor dumtaxat esse genera causarum et unius et eiusdem effectus posse esse plures causas ostenditque coniunctim in causis que sunt simul cum suis effectibus valere demonstrationem a priori ad posterius et secus esse in his que non sunt simul cum suis effectibus In quibus solum admittit argumentationem a posteriori adpositionis et iam manum e tabula subtrahere invitans ac posterioristicis difficultatibus finem impositurus probat unam definitionem sive unum propter quid plura posse habere problemata et causam et causatum semper esse simul secundum consequentiam et principiorum primorum habitus non esse naturaliter innatos sed acquisitos principiaque et conclusiones non uno sed alio atque alio habitu cognosci que quidem assertiones sunt eorum que in duobus posteriorum libris discutit resolutiones postreme
Composuit autem preter hec questiones in opusculum fallaciarum divi Thome Aquinatis quarum prima est an de syllogismo sophistico sit scientia ad quamquidem questionem probato prius elenchorum libri subiectum attributionis esse syllogismum sophisticum respondet affirmative Nam de quocumque inquit potest demonstrari aliqua propria passio de substantia de illo est scientia ast de syllogismo sophistico fit demonstratio hoc modo omnis syllogismus procedens ex apparentibus et non exuntibus est generativus apparentis scientie scilicet syllogismus sophisticus est huiusmodi ergo est generativus apparentis scientie Neque obstat inquit cavilatio qua probari posset aliquem esse sophistam ac deceptorem a natura quod repugnare videtur definitioni scientie in qua dicitur quod ex habitus acquisitus et non naturalis ut primo posteriorum Aristoteles contra Platonem ostendit solum enim per hoc arguitur artem sophisticam imperfectam alicui inesse a natura non autem perfectam de qua hic est questio Cum autem ulterius dubitasset an hec scientia que de syllogismo sophistico habetur sit realis inrationalis probat eam esse rationalem quia substantiam huius scientie quod est syllogismus sophisticus est ens rationis Post hec examinat definitionem disputationis in qua dicitur disputationem esse actum syllogisticum unius ad alterum ad aliquod propositum ostendendum probatque quatuor esse eius speties videlicet disputationem demonstrativam dialecticam sophisticam et tentativam Explicat deinde methas ad quas sophistica respondentem ducere nititur que sunt redargutio falsum inopinabile solecisimus et nugatio sunt qui addunt metam non loqui sunt que he mete inconvenientia ad que oppositiones sophista ducere studet respondentem Explicans autem metis docet modos arguendi quibus sophista ad huiusmodi inconvenientiam respondentem cogit vocanturque huiusmodi arguendi fallacie loci sophistici et argumentatione sophistice harum fallatiarum quasdam vocat in dictione quando scilicet sophista causam apparentie sumit ex parte dictionis seu vocis Alias appellat fallatias extra dictionem quando scilicet sophista apparentie causam sumit ex parte rei Primi generis fallatiarum sex enumerat speties videlicet fallatiam equivocationi amphibologie compositionis divisionis accentus et figure dictionis Secunde autem generis ponit simul cum philosopho et doctore sancto septem quarum prima dicitur secundus accidens secunda secundum quid et simpliciter tertia secundum ignorantiam elenchi quarta secundum petitionem principii quintam secundum continens sexta secundum non causam ut causam septima secundum plures interrogationes ut unam quarum omnium sigillatim naturas et proprietates exponit abunde declarans ea que in textu divis Thome compendiose digessit
