956
Ioannes Secerius germanus lauchensis ad annum decimum nonum supra sesquimillesimum de literis atque diphtongis grecis compendium quoddam in lucem mitere decernens tam liberali id calamo effecit ut preter grecarum literarum vim atque potestates et abbreviaturas quibus greci precipue utuntur nihil omiserit eorum que christianum hominem grece et latine intellecta decent quo ad ea que prima christiane religionis instituta concernunt orationem etenim dominicam cum salutatione angelica et evangelio sancti Ioannis In principio etcaetera et symbolo apostolurum utroque idiomate depromsit quibus et addidit pythagorica aliquot symbola sive precepta morum compositioni longe utilissima docuit ad hec hebraicarum literarum nomina et combinationes simul cum deipare virginis genealogia quibus theologos id genus scientie maxime egenos haud parum adiuvit est preterea iis suis fracmentis insertum poema Phochilidis ad bene beateque vivendum quo multa morum precepta grecis nativa latinis comunia fecit que in hanc epitomen cogere nolui quod auctoris sui nomen haud indigne mereantur trallationem tamen ei verbatim suggestam lubens concedo
