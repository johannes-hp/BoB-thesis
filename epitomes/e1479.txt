1479
Caius Plinius Cecilius Secundus sub felicissimo orbis monarcha Traiano divi Nerve filio olim florens praeter novem epistolarum familiarum libros e quibus alias epitomen excerpsi epistolas quam plures scripsit ad divum Traianum dum publicis negotiationibus prefectus Traiano coram agere nequiit que simul cum humanissimi principis Traiani responsis in unum libellum conflate sunt ex quo nunc varia breviuscularum epistolarum regiam sane quamdam maiestatem aut prae se ferentium aut ea dignum quippiam suggerentium exemplares formule desumi dantur in quibus neque pedestrem ac humi repentem stilum causeris neque facundi spiritus eloquentiam desyderes scripsit et panegoricam orationem qua dum consul designatus esset cum Cornuto Tertullo Traiano gratias egit eum a parentibus et foelici adoptione laudans resque suas gestas et liberalitatem commendans suspitiens ad hec eum quod delatores expulerit et vectigalia represserit legesque moderatus sit et pantomimos sustulerit ac doctos foverit admiratur ad haec in eo statuarum humanitam honorumque modestiam effert et plura de consulatibus eius quos gesserat gerendosque recusaverat de iustitia preterea eius et tolerantia ad adeundi facilitate et corporis fortunis et acclamationibus a senatu habitis et de pluribus denique aliis eius virtutibus plurima in medium profert malorum ubi potest caesarum comparatione Domitiani presertim cuius vitam ubique exagitat Traiani virtutes reddens illustriores laudat et Plotinam Traiani uxorem et Martianam sororem utque epitomatis fimbrias extenuem ab omni pene tum animi corporis virtute conficit encomium
