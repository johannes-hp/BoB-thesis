1544 Alexandri Aphrodisei liber de anima
Alexander Aphrodiseus Grecus scriptor non abiecti nominis inter peripateticos in libros de anima enarrationem quamdam fecit In qua abunde declaravit anime simul et potentiarum eius naturam et proprietates circa quas huiusmodi colligo assertiones Animam influere corporibus vim agendi et patiendi esseque formam a corpore cuius est anima inseparabilem et quantum ex se est eam esse inmobilem ubi et confutat veteres asserentes eam esse harmoniam Colligo preterea nullum ex simplicibus corporibus esse animam et anime partes seu potentias esse finitas Post que pluscula de natura virtutis altricis deque alimentis edisserit solvitque coniunctim unum problema cur scilicet a stirpibus abscisse portiones vivunt adolescuntque ab animantibus vero minime Cuius discriminis causam ponit quod stirpes quidem altricem solam animam habent que in universo corpore est quo inquit fit ut simpliciores cum sint neque tot organis egeant simul atque ab eis abiuncta quepiam atque obscissa particula est redundante alimenti copia altricem in se virtutem servare potest In animantibus vero non eodem modo disperse in toto corpore virtutes habentur et ex eo neque in abiuncta et decisa quadam portione non enim similium partium est animalium anima velut stirpium Post sermonem hunc de vegetativa anima ad sensibilium naturam progreditur docens que sint per se et que per accidens sensilia qualiterque differant Deinde sigillatim sensuum omnium naturas et proprietates declarat id quod idem facit de sensu communi et suis operationibus necnon de phantasia et phantastica virtute quarum proprietatibus explicitis de impulsu et vi impulsoria edisserit que non solum actionis verum etiam motus localis causa est in animantibus unde sub impulsu appetitum et ceteras anime potentias comprehendit Agit post hec de rationali virtute deque intellectu potentie sive materiali et de intellectu secundum habitum et de intellectu practico et speculativo et de intellectu agente deque potestatum animalium ordine et de anime principatu docens singulorum horum proprietates et omnia ut epitomem hic finam que de anime et potentiarum eius natura a philosopho desyderes
