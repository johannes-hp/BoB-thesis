1550
Ioannes de Celaya natione valentinus probate auctoritatis nostra aetate apud parrhisianos philosophos in totam que in parrhisiorum academia ventilari solet logicam commentarios quosdam argumentosos conflavit e quibus primi sunt de notitia divinorum logicalium docetque in eis primaria illa logices rudimenta sine quibus illotis ad eam pedibus accedas sunt autem ea huiusmodi quid sit et ex quibus constet consequentia queve requirantur ad eius bonitatem et malitiam quid praeterea definitio quid divisio et que conditiones ad recte finiendum ac dividendum requirantur quibus veluti isagogicis premissis discutit plerasque logicas difficultates circa definitionem huius dictionis significare et eius membrorum significationis ex placito et secundum naturam deinde ut epitomen coarctem residuum huius partis commentariorum conficit in finiendis et dividendis terminis quibusque logicalibus explicans et pluribus argumentis discutiens eorundem naturas er proprietates quas adamussim declarat secunda deinde commentariorum pars est expositio atque discussio summularum Petri Hispani in qua imprimis docet quid sit dialectica et que eius praeminentia inter alias scientias deinde docet quid nomen quid verbum quidve oratio ut a logico consyderantur discutiens argumentis eorum finitiones totum deinde residuum horum commentariorum est declaratio atque discussio argumentosa accidentium et naturae ac proprietatum enuntiationis quam docens esse illam cui veritas inest aut falsitas intersecat in cathegoricam seu simplicem et hypoteticam seu compositam cathegoricam autem rursus dividit in universalem particularem indefinitam et singularem docet deinde que propositiones cathegorice dicantur esse materiae contingentis queve naturalis et que remotae et que participent uno queve duobus terminis participent quibus premissis tradit imprimis regulas oppositionum contrariae contradictorie subcontrarie et subalterne docetque que ad singulas earum requirantur conditiones deinde in spetiali plurima de singulis sophistica fabricat argumenta que et diluit quo uno effecit ut et coniecturus et retorturus tela in sophisticam digladiationem descendere possis egit enim circa hoc negotium disceptatorem ac ieiunum post oppositiones autem tradit regulas equipollentiarum et conversionum docens scilicet que propositio cui equipolleat et que in quam a subiecto et predicato variatis possit converti deinde ad naturam descendens propositionum hypoteticarum plurima praeter eam de condicionatis copulatis et disiunctis sophistice disserit postremo autem propositionum modalium naturas proprietates et singula accidentia docens commentariis suis in Petri Hispani summulas simul perscribit in quibus hoc unum spetiatim non erat oblivioni dandum problematice ab eo defendi circa principium summularum veritatem propositionis simul et falsitatem distingui a propositione vera et falsa idque ex mente realium aut non distingui ut nominales quibus astipulatur asserunt probat et circa eumdem locum nullam propositionem posse esse simul veram et falsam possibilem et impossibilem in eodem sensu composuit autem praeter summularum hanc expositionem opus quoddam exponibilium propositionum in quo definit imprimis propositionem per se notam esse cuius assensum termini † inducunt offitiabilem vero propositionem finit esse illam in qua modus nominalis aut adverbialis vel participialis determinat aliquod complexum modum illum asserens esse terminum primo probabilem propositionem vero resolubilem desinit eam que potest probari seu inferri in syllogismo expositorio ratione alicuius termini supponentis determinate vel discrete vel significantis rem indivisibilem propositionem vero exponibilem finit esse propositionem non per se notam obscurum sensum habentem ratione alicuius signi in ea positi naturam universalitatis aliqualiter participantis ubi tu nota superfluere particulam propositio non per se nota si enim per aliam partem differentie definitionis dicitur habere obscurum sensum non fuerit ex consequio per se nota uti liquet ex definitione quam supra explicuimus propositionis per se notae sed hoc dimisso dicam brevissime quod in toto opere tractet imprimis fuerat fortassis sat dixisse tradi ab eo regulas docerique modum exponende cuiusvis propositionis exponibilis hoc tamen pro ampliori notitia addam propositiones quas exponere docet propositiones universales exclusivas et de excluso extremo aut copula exceptivas reduplicativas propositiones de incipit et desinit de li differt et aliud de comparativis et superlativis de li ita sicut de ly contingenter spetialiter capto de signis collectivis de ly infinitum de ly semper de ly aeterno de ly totus de ly essentialiter de terminis numeralibus de ly adequate de gerundiis et de ablativis absolutis exageratque circa regulas expositionis singularum varia argumenta quibus in sophistico congressu militare possis scripsit praeter haec opusculum de materia propositionum insolubilium preter quarum naturas et proprietates preterque pluscula sophismata de natura propositionum reflexivarum colligo has treis assertiones circa quas totius materiae cardo versatur in propositionibus insolubilibus precipuas logices regulas non pati instantiam precipuas autem regulas vocat regulas exponibilium syllogismorum et descensus atque ascensus aliasque ex materia parvorum logicalium duas tamen has dicit non servari in hac materia ex vero non sequitur falsum ex impossibili sequitur quodlibet quod quidem argumentis deducit ex quibus excitatur secunda assertio ex vero sequitur falsum in propositionibus insolubilibus tertia assertio neminem posse in hac materia decipi et non decipi circa unam et eandem propositionem in eodem sensu que quidem assertio fere est per se nota sed ipse eam argumentis impugnat et argumenta deinde diluit annexum est huic opusculo alterum non minus sophisticum de materia obligationis in quo artem paucis regulis et versutiarum nonnullarum excitationibus perstringit quo vel per positionem vel depositionem alicuius propositionis vel per impositionem facillime respondentem quemvis † obligando scilicet eum ut aliquo possibili ab ipso admisso etiam si ipsum sit falsum cogatur toto tempore obligationis nihil concedere quod sit ipsi repugnans neque aliquod falsum concedere quod sit impertinens aut verum impertinens negare et est hoc quidem genus sophisticandi omnium que a sophstis adinventa sunt iucundissimum praeter hec omnia scripsit prefatus auctor commentaria quedam in librum predicabilium Porphirii in quo 5 vocum seu † generis scilicet spetiei differentiae proprii et accidentis naturam et proprietates secundum triplicem tripartitorum logicorum sectami edocuit in singulis enim primo mentem doctoris sancti explicuit deinde opinionem scoti et suorum sequatium tercio vero nominalium quibus in omnibus adheret differunt autem he secte in singulorum universalium natura explicando tamen fere quantum realiter inter se opposita declarato enim quid sit predicatio quotve sint eius speties docet secundum nominales universale haud aliud esse quam terminum communem in complexum et cathegorematicum qui de pluribus dicitur secundum vero oppositas duas opiniones esse naturam quandam extra animam existentem a singularibus suppositis communicatam in generis autem definitione secundum intentionem doctoris sancti et probabiliorem realium opinionem definiri defendit secundum quamdam intentionem abstractam secundum nominales vero terminum ipsum genericum qui est tertie intentionis si definiatur in anima et secundae impositionis si definiatur in scripto aut in voce et circa hec incidenter ab eo discussas reperio assertiones quarum altera probat quodlibet genus respectu copulae de possibili posse de sua spetie predicari distributive sumpta altera vero probat ens esse univocum deo ac cuilibet accidenti cum oppositum contendentium confutatione probat deinde individuationis principia esse materiam et formam extrinsecum vero principium ipsum deum ast secundum realium somnia hecceitatem dicit esse principium intrinsecum hoc est loquendo de spetie humana formam rationalem ut hec est ostendit post hec genus spetiem differentiam et individuum secundum opinionem divi Thome esse quidem realiter idem differre tamen ratione hoc est per comparationem quandam intellectus seu per actum comparativum intellectus uti ipse explicat secundum reales vero dicit ea esse realiter idem differr formaliter hoc est habere aliam atque aliam formalitatem quarum neutra includit alteram secundum vero nominales quibus in omnibus astupulatur dicit non esse idem realiter genus spetiem diferentiam et individuum ex quo enim ipsi ponunt terminos ipsos esse huiusmodi constat diversos diverseque significationis esse terminos inquirens deinde unde componatur species probat secundum et etiam nominales spetiem non componi ex genere et differentia nisi ad hunc sensum quod definitio spetiei constituatur ex eis secundum Scotum vero atque alios reales dicit speciem componi ex genere et differentia compositione methaphisicali hoc est ex duabus realitatibus quarum una importatur per genus et altera per differentiam querit post hec an proprium quarto modo hoc est illud quod convenit omni soli et semper constituat quartum predicabile et respondet secundum aliquos quod sic secundum alios vero dicit ipse non constituere quartum predicabile nisi difiniatur hoc pacto proprium est universale predicabile accidentaliter et intransmutabiliter de suo subiecto et utrumque respondendi modum reputat probabilem defendit deinde problematice propriam passionem et suum subiectum distingui re aliter et essentialiter secundum opinionem divi Thome secundum vero reales dicit eam esse realiter eamdem cum suo subiecto differre tamen formaliter ex natura rei ast secundum suos nominales dicit quamlibet passionem esse omnimodo indistinctam a suo subiecto neque esse aliud quidpiam resibilitatem ab homine risibili probat post hec secundum opinionem Thome de natura accidentis esse inherentiam actitudinalem et secundum reales inherentiam actualem qua aliquod accidens absolutum dicitur actualiter inherere subiecto esse realiter distinctam ab illo accidente inherentiam tamen accidentis respectivi esse eamdem realiter cum illo accidenti respectivo et neque actualem nec actitudinalem esse de essentia accidentis secundum vero nominales dicit utramque inherentiam esse indistinctam ab accidente ulterius circa naturam accidentis probat secundum divum Thomam accidens individuari per subiectum et secundum Scotum per hecceitatem seu per proprietatem individualem secundum vero probabiliorem opinionem quam reputat nominalium secta dicit individuationem nihil esse aliud ab individuo et aliquod subiectum esse causam individuationis sui accidentis ut est illud quod in seipsum producit aliquod accidens et alicuius individuationis nullam esse causam saltem effitientem ut inquit gratiam infusam probat post hec nullum accidens naturaliter posse esse sine subiecto bene tamen supernaturaliter ubi admitit secundum reales et etiam nominales plura accidentia solum numero differentia posse secundum reales et nominales esse in eodem subiecto ast secundum divum Thomam id fieri non posse saltem naturaliter postremo autem docet in quibus predicabilia ad invicem conveniant et in quibus differant ubi annotato qualiter universale sit genus ad quamque predicabilia et subiectum attributionis libri predicabilium receptui canit commentationis librorum predicabilium non absimilem edidit alteram in librum predicamentorum Aristotelis eadem enim curiositate triplicem Thome realium et nominalium sectam exposuit ac problematice defendit unde expositus secundum singulos definitionibus equivocorum univocorum et denominativorum docet predicamentum secundum opinionem Thome capi dupliciter uno modo pro ipsa intentione que est predicamentalitas seu universalitas que nihil est aliud quam conceptus secundo modo pro ipsa re in qua fundatur talis intentio priori modo dicit esse ens rationis secundo modo ens reale secundum reales vero dicit predicamentum esse quendam respectum seu intentionem secundam attributam comuniori illius coordinationis ast secundum nominales dicit predicamentum nihil esse aliud quam terminum qui est genus ad aliquod eorum que ponuntur in coordinatione decem cathegoricarum unde secundum nominales uti probat non ponuntur in predicamento nisi termini secundum vero divum Thomam et reales res extra animam existens poni quidem de per se in predicamento terminos vero reductive inquirens deinde an deus reponatur in aliquo predicamento respondet secundum divum Thomam et reales quod non ast secundum nominales dicit terminum illum deus per se poni in predicamento substantie et rem significatam per ipsum poni in eodem inproprie et reductive movet post questionem an relatio distinguatur a re relata et dicit secundum reales omnem relationem sive ipsa sit relationis sive rationis distingui a suo fundamento et termino secundum vero Thomam dicit quidem in creaturis omnem relationem distingui a fundamento et termino nullam tamen relationem in divinis distingui a suo fundamento nominales autem asserit recte huiusmodi relationes a re relata distinctas negare probat deinde incidenter ab activa ad passivam esse bonam consequentiam deinde rursus contendit an sit ponenda relatio distincta a rebus absolutis probat secundum nominales quod non ast ex sententia Thome et scotistarum dicit quod sic unde secundum eos sex inquit ultima predicamenta important de formali quemdam respectum postremo in his commentariis ostendit tantum esse decem predicamenta illa scilicet que a philosopho ponuntur neque esse superaddendum undecimum videlicet predicamentum signi edidit preter hos libros alios quosdam commentarios in libros priorum analyticorum Aristotelis in quibus quia non est tanta logicorum diversitas atque est in predicabilibus et predicamentis facile epitomen confecero solum enim id dicendum occurrit doceri ab eo quid sit syllogismus et que requirantur ad hoc quod syllogismus sit dispositus in modo et figura quotque sint syllogismorum modi et que singulorum proprietas queve syllogismorum potestates et quecumque denique ad syllogismum spectant postremo autem docet alias quasdam argumentationum speties ut entimematis exempli et inductionis et que ad uniuscuiusque formam pertinent quam optime deducit scripsit preter hec in libros posteriorum commentarios quosdam quorum prologus est veluti isagogicus ad eosdem libros tractat enim in eo de notitiis probans imprimis notitiam distingui a cognoscente deinde eam definiens esse terminum naturaliter proprie significantem docet coniunctim quomodo potentia et obiectum concurrant ad generationem notitie ubi petens omne deus possit notitiam anime sensitive ponere in mente angelica et illam que est in mente angelica in anima sensitiva et an respectu utriusque illarum potentiarum dicetur notitia ad primam dubii partem respondet affirmative negat tamen posse tum dici respectu utriusque potentie notitiam quia inquit ad hoc quod aliqua qualitas dicatur notitia respectu potentie cui inest requiritur quod causetur vel fuerit causata ab illa potentia docet deinde quomodo intellectus humanus formet notitias rerum insensibilium quas non nisi complexas et connotativas admittit ubi coniunctim ex diversorum dubiorum resolutionibus colligo notitiam obiecti exterioris non posse naturaliter produci in instanti et notitiam instuitivam non posse naturaliter haberi de re quae non est unde tamen supernaturaliter ubi confutat Alphonsum Toletanum hoc secundum negantem probat preterea hic notitiam intuitivam et abstractivam terminari immediate ad idem obiectum et universale non prius cognosci quam singulare notitiasque intuitivam et abstractivam esse eiusdem spetiei et circa hec inquirens quo modo causetur conceptus comunis dicit quod ex cognitione indivituorum et effectuum ac proprietatum eorumdem discutit deinde qualiter differant notitia adhesiva et apprehensiva et quod sit utriusque obiectum ubi plusculas recitat opiniones descendit in hoc quod notitie adhesive obiectum est mentalis ultimata apprehensivam autem constat terminari ad terminos et circa hec probat assensum unius contradictoriorum non esse dissensum alterius sed assensum et dissensum specie distingui postremo autem circa prologum docet qualiter differant opinio fides et evidentia et que sint eorum obiecta qualiterque generentur deinde ad textus expositionem deveniens docet qualiter omnis doctrina atque disciplina fiat ex precedenti cognitione recitatque opinionem Platonis qui putabat scire nostrum esse reminiscentiam quamdam quam cum Aristhotele confutat impediturque circa hec non parum in discutienda illa vulgari difficultate an cognita maiore minore et bonitate consequentie simul tempore cognoscatur conclusio cuius partem sustentat affirmativam deinde docens quomodo demonstratio sit syllogismus faciens scire simul explicat quid sit scientia et quid propositio scibilis ubi ex diversarum questionum resolutionibus colligo has conclusiones nullum habitum concurrere immediate nisi ad actus eiusdem speciei cum illis a quibus est genitus mediate tamen concurrere ad actus differentes spetie nullum adhec rationalis anime habitum posse corrumpi nisi per positionem actuum contratiorum aut per depositionem alicuius necessario requisiti ad sui conservationem conclusionis assensum posse esse sine assensu premissarum ubi docet simul quomodo assensus scientificus alicuius conclusionis intendatur probatque non contingere contra propositionem per se notam seu contra dignitatem post hec quatuor modos explicat perseitatis quorum primus inquit es quando predicatum est definitio vel pars definitionis subiecti ut in ista propositione homo est animal rationale ad quem modum reduci vult etiam propositionem in qua idem predicatur de se ipso secundus autem modus perseitatis est inquit quando subiectum est definitio predicati vel pars definitionis eius ut rationale est homo tertius modus est quando subiectum vel predicatum est terminus singularis de predicamento substantie ut sortes est homo quartus vero modus est quando subiectum importat causam importat per predicatum uti est in ista propositione edificator edificat caeteros omneis modos predicationis qui sub istis non comprehenduntur vocat modos predicationis per accidens definit post hec universale posterioristicum esse propositionem cuius predicatum convenit subiecto pro quolibet supposito et pro qualibet differentia temporis et est in aliquo modo dicendi pro se et secundum quod ipsum hoc est convertibiliter sese habens docet deinde que sint principia demonstrationis et qualiter differant demonstratio potissima seu propter quid et demonstratio quia est ubi probat scientiam alicuius conclusionis acquisitam per demonstrationem propter quid et eiusdem conclusionis scientiam acquisitam per demonstrationem quia est non differre spetie docet et pluscula alia que sub natura et proprietatibus demonstrationis comprehendisse sat fuerit probat post hec sensu aliquo defitiente deficere etiam scientiam proprii sensibilis eiusdem et posse clari processum in infinitum in predicatis essentialiter ordinatis tam descendendo quam ascendendo et etiam interponendo admittit enim inter quasque duas species posse interponi innumeras alias colligo preterea circa hec logicam esse scientiam speculativam et non praticam rationalemque et non realem probat et scientiam atque opinionem non sese compati in eodem subiecto circa idem obiectum propinquum et postremo circa hos libros preter expositionem residui textus in quo agitur de natura definitionis de unitate scientie de inventione medii de demonstratione universali et particulari non colligo aliud quam ex ultime questionis resolutione posse dari unicum assensum quo assentiamus premissis conclusioni et bonitati consequentie etiam discutit oppositam hinc assertioni opinionem que est Gregorii Ariminensis
