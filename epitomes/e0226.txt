226 64
Frater Ioannes Annius viterbiensis predicatorum familie adnumeratus inter precipuos precipuus antiquitatum indagator solertissimusque earum maxime italicarum illustrator varia edidit historiarum commentaria videlicet super vertunianam Propertii elegiam in quarto illius libro contentam item super Fabium Pictorem de aureo seculo et Myrsilum de origine thurrenorum et Catonis fragmenta de prisca Italie divisione et fragmentum itinerarii Antonini Pii et super Caium Sempronium de tripartita Italia et Archilochum de temporibus et Methastenis chronogra phiam et Philonem ac Berosum et Manethonem historicos quosquidem auctores etsi antiquos atque brevissimos ac mutilos habeamus tam aperte et dilucide explicuit ut potius supplementum in eos quam commentaria confecisse affirmare possimus in quibus multa reperies scitu digna videlicet de Iside ac Osiride et de primis totius orbis regibus insuper Saturni Ioves Hercules Celi Veste Rhee Iunones et plura similia deorum nomina non propria sed dignitatum fuisse simul et ad unum primum analogum pertinere pluresque sic denominatos fuisse ut cessares pharaones et vere ut illi reges aut ingentes viros extitisse ut Belus minus et huiusmodi unde Grecos mendacissimos in suis historiis fuisse nilque ante minum compertum habuisse et Italie originem turpiter sibi ac arroganter tribuisse confirmat ostendit insuper titanes plures urbes quadratas ut antiquitus moris erat condidisse etatem et annum diversimode apud varias gentes summi et computari preterea quinque fuisse diluviorum inundationes earumque prima Noam sive Noe effugisse variaque nomina apud va rias gentes sortitum fuisse ut Ianum Celum vadimona Vertunum Ogygen Protheum Diespiterum et plura similia quorum appellatione antiquissimos deos posteritas denominavit de quorum quolibet causam et rationem ac significatum edisserens asserit illi sub Iani nomine primam statuam et aram ac templum totius orbis consensu dicatum fuisse bifrontem ac quadrifontem nonnumquam celatum fuisse et ex Scithya post inundationem filiis orbem divisisse seque rate in Vaticanum ad Tyberis ripas contulisse ibique tam ipse quam Tytea que et plura dearum nomina etiam sortita fuit ut Vesta Terra et his similibus multa mortales tam in scientiis quam in modo vivendi et agricultura docuisse aureamque aetatem tum primum initium habuisse ad usque Ninum videlicet 249 annos post diluvium Ogyges sive Noe protensam fuisse quam Nino qui et Iuppiter fuit turbante ac interrumpente Camesem primum inde Saturnum Caspium ad Ianum se contulisse illisque dextrum Tyberis latus Sabinosque et Latium contulisse ibique ad radices capitolii Saturnum opidulum saturniam posuisse ramaneque urbis originem fuisse inde ab Italo et Roma filia eius in Aventino et Pallatino colle prosequutam postremo sub Romulo per colles et vicum thuscum habitatam que omnia et reliqua ad Italiam tangentia tam difuse ac particulariter edisserit ut si cui voluptas incesserit nomina antiquitates tam urbium quam agrorum et regionum ac prisscorum regum et deorum Italie ad unguem dignoscere hoc uno Annio viterbiensi contemtus evadet de quaquidem viterbiensi sive turrena civitate atque provincia ut de totius Italie antiquiore vel tunc digniore aut patrie captus amore tam multa deducit et inculcat ut et auditorum aures nonnunquam obtundat item de omnibus regibus ac regnis et eorum successione in toto orbe post diluvium multa refert presertim de regibus Assyriorum loquens ait ab inundatione orbis aqua ad Dencalionis diluvium septingentos fluxisse demonstrat annos et ab eiusdem Deucalionis ortu ad Troiam conditam 128 que tercentos annos sub sex regibus perduravit silicet Dardano Erichthonio Troeilo Laumedonte ac Priamo post cuius captivitatem per quingentos annos octo floruisse Homeros perhibet quorum tempora et patriam singulatim recenset insuper a prefata inundatatione ad Ninum et ab eodem Nino ad Sardanapalum trigesimum sextum regem Asyriorum et a fine Sardanapali quo principum sumpsit Arbanes medus Persas ac Medos imperium tenuisse usque ad Alexandrum et ab Alexandro ad Romanos devenisse demonstrat enumerando annos et tempora durationis uniuscuiusque imperii unde a diluvio primo Ogyges sive Noe ad Othonis imperatoris romani interitum 2378 enumerat annos in quibus Etrurie regnum sive tempora correspondentia simili etiammodo enumerat descendendo a Iano ad Camesem et a Camese ad Italum ab Italo ad Mezentium et Tarcontem a Tarconte ad Celium qui Romulum iuvit et a Celio ad Helbium Lartem et ad Cecinam et Mecoenatem Augusti amicum nec contentus cum enarratione temporum post diluvium ostendit chaldeorum traditionem sive historiam pervenire seu attingere usque ad tempus creationis Ade per eundem ferme annorum numerum quem Moyses a primo diluvio ad Addam supputavit complura etiam cum eo ex antiquis historiis concordando ut est de arca Noe et hominum reparatione per eum facta in Armenia in quibus nonnulla de mundi origini et Christi genealogiam preinseruit unde in Iudeorum incidens historias docet quot anni fluxerunt ab Adam ad Christi adventum descendendo per diluvium Noe et Abraham et Moysem Davit et templi desolationem et Herodis tetrarchiam nonnulla ex hebreorum historiis pro loco et necessitate preinserendo scripssit preterea ultra hec commentaria libellum quem institutiones aniane dicuntur item et alium de cronographia etrusca nuncupatum et alium quadraginta questiones comprehendentem quorum trium opusculorum subiectum cum precendentibus commentariis omnino convenit ita ut nil fere in his habeatur quod in illis reperiri non possit licet hic distinctius se explicet cum non coarctetur auctoris materiam commentando prosequi exaravit insuper libellum de primis Hispanie temporibus et eius antiquitate per 24 primos reges qui ibi regnum possederant procedendo videlicet Tubal Yberus Brigus Tagus Betus Gerion trigemini geriones Hispalus Hispanus Hercules Libyius Dperus Athlas Italus Sicorus Sicanus Silceleus Lusus Siculus Testa Remus Palatuus Cacus Erythrus Mellicola qui et Gargoris dicebatur qui ab excidio troiano videlicet a primo diluvio anno 1131 regnum suum auspicatus fuerat
