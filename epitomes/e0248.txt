248 88
Ioannes Surgetus inter suessones galliae populos oriundus militaris disciplinae  enchiridion edidit in quo tractationis materiam ab hospitiorum mensoribus sive distributoribus quos epidimeticos vocant auspicatus summam eos decere et equitatem et prudentiam docet ne eorum arrogantia metati seu milites hospitiis recepti  hospites suos irritando aggravent ac insolentius erecti in concussionis crimen incidant evitabitur autem hoc si  unicuique pro sua conditione domus obsignentur     quosquidem milites adeo   legibus astictos esse demonstrat ut preter hospitalitatem nihil ab hospite nedum exigere sed nec dono recipere debeant illic enim inquit concussio hic eius suspitio generaretur electionem preterea in domus mensione hospitis non militis esse clare deducit et hic incidenter de prediis rusticorum in transmetatu non vastandis plurimam docet habendam esse solertiam post hec autem cerimonias requesitas ad militem armatum creandum cum conditionibus creando necessariis ex legibus deducit et hic licet incidentaliter diffusiuscule tamen quo ad militiam litterariam edocet qualiter insigniendi sint aut magistrali aut doctorali laurea discipline litterarie alumni  de imperatore item coronatione et potestate postquam est electus et non coronatus plurima iuridic congerit de duellis autem et militari exercitio quod torneamenta vocant sint ne silicet licita diffuse tractat deinde edisserit de bellis iustis et iniustis necnon de restitutione eorum quae bello rapiuntur deque exercituum ordinatione item de bellis quae nonnunquam suboriuntur inter romanos pontifices et principes christianos quae licita dicit ubi pro iure ecclesiastico defendendo fiant sed tum primo cum spirituali gladio hoc est ecclesiasticis censuris operam visus fuerit perdidisse summus pontifex et hic omnes circunstantias cuiusvis belli licitas et illicitas enarrat item de ritu in conciliis observando et de potestate pape plura proponit accepta autem occasione ex querela canonicorum in Picardia concussionem militum deplorantium quaestionem diffusissimo tractu proponit unum in ecclesiasticorum domos epidimetici ius habeant sicut in reliquas ita ut eas militibus pro hospitiis iure possint assignare et variis legum sanctionibus eorum potestatem nullatenus in eas cadere probans de immunitate simul ecclesiastica et ecclesie libertate ac privilegiis luculenter admodum edisserit postremo autem exhortationem adnectit quo sarracenorum spurcitia detestata et tyrannica eorundem potestate deplorata multa in pacis persuasionem inter principes cristianos adducit hic item cristianorum hereditarium ius terre hierosolimitane probat et inter ceteros presules ad iustum bellum in sarracenos exhortans principes similiter prophanos iure teneri ut in hoc piis presulum affectibus adiutrices exhibeant dexteras demonstrat et tandem iusti illius belli instauratores plenissimis indulgentiis gaudere probans finem enchiridio imponit
