922
Galfridus Monemutensis vir cuius cognomenti aut patrie hactenus aliud non repperi indicium auctor fuit ut Britamnie utriusque regum et principum origo ac insignia gesta ex antiquissimis britannici sermonis monumentis in latinum traducerentur quibus e situ et squallore barbaroque sermone exaltatis conflatum est volumen antiqua fide que primas in historia partes habet et stilo licet non usque adeo phalerato neutiquam tamen pedestri id quod titulo indicatur rerum scilicet britannicarum originem et successus declarans in quo quisquis eius primarius extitit auctor nihil omisit quod insularum utriusque Britannie situm et colonias concernit sed insuper rerum ecclesiasticarum incrementum et interruptas ac tandem reintegratas eiusdem successiones multa fide revelavit adeo ut si quis diligenter historie sue contextum precipiat agnoscet procul dubio meram in ea antiquitatis integritatem mirosque gentis britanicaee et anglicae ritus et animi inquietudinem pro adaugenda sede nunc vi nunc calliditate aut adepta aut perdita recuperata noverit et stratagemata varia partim eorumdem partim hostium eis insultantium industria ad optimos successus deducta que omnia specialius ob id recitare nolo quod in historiis aut volumen ipsum transcribere oporteat aut universali gestorum significantia contentum esse
