1951 Francisci Nigri invectiva de verbo impersonali et methodica sytaxis ac syllabimetria 3779
Perstrenus Franciscus Niger venetus inter alia quibus rem literariam adauxit invectivam scripsit de verbo impersonali huius argumenti difinierat ipse verbum impersonale numeros et personas distinctas habere astruxeratque personas solis pronominibus accidere unde et nomina a pronominibus personas pro implenda significatione sua mutuantia nullas in se personas habere voluit quae duo perperam eum dixisse invenis ait grammaticellus clamitabat occasione etiam sumpta ab huius blatteratione scripsit contra eum invectivam quamdam admodum mordaculam et tum rationibus tum auctoritatibus utraque illa a se asserta corroborare studuit fecerit ne quod facere credidit non recte asserueris sunt enim ea lege facta sua argumenta ut facile oppositum eius cui innititur sustinere possis scripsit autem praeter hanc invectivam methodicam quamdam syntaxim in qua iuxta nominis interpraetationem loquendi communem seu constructionis regulas tradit docens scilicet quae pars orationis cum qua altera commode in orationem coeat huic demum syntaxi syllabimetriam addidit quae nomine argumentum suum prodit solum enim in ea tradit regulas ad uniuscuiusque syllabe quantitatem cognoscendam
