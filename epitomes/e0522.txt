522
Hermanus Buschius Pasiphilus vir natione germanus ad annum Cristi incarnati 18 supra sesquimillesimum Vesalie apud Germanos studiosorum emporii curam habens librum invulgavit dictata quaedam utilissima ex proverbiis sacris et ecclesiastico inscriptum in quo veluti is qui tenere cristianorum etatule consultum iri voluit eorum omnium que Salomon et Ecclesiasticus diffuse ad morum Cristi militum instructionem literis mandarant brevem eam demque medullitus excerptam complexus est epitomen in modum proverbiorum per suas materias digestam qua relictis his quae minus ad fidelium edificationem pertinebant id omne deprompsit quod ad vitiorum redargutionem et virtutis commendationem facere videbatur nunc his quae in originibus ipsis coniuncta erant permutatis ac prout uni materie suggerebant in unum acerviculum coadunatis quandoque vero eisdem abbreviatis et sic digestis ut pueri quorum mentes precipue per id opelle compositas iri voluit facilius anime sue commo dum pabulum depascerent
