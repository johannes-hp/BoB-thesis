1053 Iacobi Hoogstratem acta iudiciorum cum Ioannis Reuchlin 544
Anno supra decimum tertium millesimo et quingentesimo Iacobus Hoogstratem Predicatorii instituti professor et heretice pravitatis inquisitor per Germaniam suspectum habens librum quemdam Ioannis Reuchlim Phorcensis legum doctoris dictum oculare speculum accusatorium produxit coram Moguntino arcipresule libellum contra prefatum speculum oculare In quo plurima perperam et neutiquam catholice multa item scandalose a Ioanne Reuchlim asserta fuisse in eo speculo contendit Produxit et alterum libellum Ioannis Reuchlim defensorium contra imputata sibi a Iacobo Hoogstratem per quos quidem duos ex registro publico et auctentico ac sigillato per tabellionem collecto hoc studentibus in iure tam civili quam canonico consultum est ut inde exemplares desumere poterint formas in materia inquisitionis citationis recusationis apellationis libelli accusatorii libelli defensorii contumatiarum sententie executionis inhibitionis mandati de supersedende aliorumque plurium que tam a reo quam actore produci solent in partem defensionis et accusationis uter autem eorum rectius allegarit iudicem me non prebeo sed hos annotarim tametsi Iacobus Hoogstratem ampullose et acriter calumniarit Ioannis Reuchlim erudite et sagaciter respondisse
