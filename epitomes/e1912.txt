1912 Ioannis Ioviani Pontani varia opuscula 3677
Ioannes Iovianus Pontanus vir qui nostra aetate vitam cum morte commutavit diversis et eisdem iucundissimae lectionis lucubrationibus rem literariam auxit inter quas extant libri duo amorum quos parthenopeos inscripsit incertum mihi hactenus qua tituli ratione nisi forsitam Faunia illa mollicula puella quam in eis frequenter celebrat parthenopea extiterit utcumque sit hoc satis constat in eis contineri nunc phaleutici nunc elegi nonumquam vero iambici tractus epigrammata de variis amantum petulantiis ad puellas scripta quibus facile cognoscitur quam sit amoris imperium in adolescentes et si Iovianum communeremus credamusque vera scribere in ipsos etiam emeritos senes immitatione autem nihil hic dignum habes praeter versuum elegantiam nisi forsam amice tue blandiri eamdemque petulanter obiurgare scriptis tuis velis ad hoc enim exemplaria hic epigrammata habes urbanitate et lasciviusculis iocis refertissima a quibus abstinuisse videtur in tribus libellis quos de amore coniugali aedidit in quibus ne titulum fraudaret diversis elegiis ad uxorem scriptis et diversis epithalamiis ac nuptialibus carminibus amorem coniugalem commendat licitamque venerem extollit et in his quidem libris fere nihil est reliqum dum hoc adscripsero quod militiam coniugatis non esse amplexandam hic docet quodque matres instruit quam educationis filiorum habere curam debeant accusat et nimium puellarum ornatum docetque incidenter leporum ortum atque genituram quibus et hoc addo quod in secundo libro duodecim interseruit naenias elegiaco pectine metitas quibus vulgares illas nutricum naenias sive cantilenulas comprehendit quarum concentu infantulis blandiuntur eosdemque a vagitu seducunt atque ad somnum invitant aut ad exhilarandos animos pelliciuntpraeter hos autem libellos scripsit et alios duos de tumulis qui nihil habent praeter epitaphia in diversorum tum virum tum foeminarum ac iuvencularum obitus lusa quae quidem elego ut decens erat pede mensuravit quia triste quippiam ac luctuosum sonant scripsit ad hec hendecasyllaborum seu baiarum libros duos cuius geminae inscriptionis rationem hanc geminam item coniicio quod scilicet phaleuticis plerumque versibus in his libris usus est qui a quinque pedum mensura hendechasillabi vocantur quodque de baianis thermis et balneis hic pleraque scribat petulantias scilicet edocens quibus in balneis tam viri quam puellae utuntur sed est praeterea in his libris multo copiosius suggestum id quod in parthenopeis recitavimus amoris scilicet imperium quod puellis plerisque adblandiens et easdem petulanter atque procanter obiurgans penitissimam in coeca hominum mente sedem habere epigrammatibus eius facile commostraturet licet pleraque hic scripserit epigrammata ad amicos suos vix tamen secernas utra sint lasciviora ea ne scilicet quae ad puellas an quae ad masculos dirigit sic enim sunt utraque petulantiis et amatoriis blandimentis atque pellectionibus referta ut nihil habeant reliqui edidit et praeter ista libellum quemdam cui lyrae titulum indidit quia sola in eo saphica carmina scripsit quorum primum est de Orphei descensu ad inferos pro uxore cetera sunt de amoris dominatu de solis laudibus ad nymphas aliquot ad charites de laudibus Alphonsi ducis calabriae ob insignem ab eo partam victoriam ad amorem ad amicam de eius pulchritudine et amantis infelicitate de querela spreti amantis aliaque id genus quae epigrammatum titulo extulisse sat fuerat praeter hos autem libros extant eius alii duo elegiaci carminis eridani titulo in lucem missi quia scilicet eos ab eridani italiae fluminis celeberrimi laudibus exorditur fingens amorem in eo colligere succina quibus a lachrimis sororum Phaetontis abundare fingitur in quibus quidem libris nihil fere diversum est ab iis quae in pluribus aliis scripsit praeter scilicet blandimenta et pellectiones amatorum et praeter amatoria epigramata quorum ea quae ad puellas scripsit amatoriis illecebris scatent quae vero ad viros direxit ut plurimum eos ad amandum et Veneri litandum invitant inter varias puellas ad quas hic scribit stellam quandam miris laudibus diversis epigrammatibus extollit e quibus iterum amoris pandit imperium et amatorum infelicem sortem his autem libris adnexuit elegeiam deobitu Lucii filii titulo quod habet intus prodentem praeter quae sunt et alia complura opuscula ab eo elucubrata equibus alias epitomas excerpsi
