1022
Andreas quidam Cartander ad annum supra sesquimillesimum 19 libellum quemdam marchioni Montis Ferrati sacrum invulgavit de origine guelphorum et gibellinorum in quo duobus illis inmixas nominibus factiones quibus  hominum animi in diversa olim apud germanos trahebantur studia queque nunc apud italos  exardescit non recte quo ad earum originem a Bartholo imperialium legum enucleatore in tractatu quem de guelphis et gibellinis edidisse fertur declaratas fuisse cum primis ostendens consecutivo processu neque Blondum Foroliviensem neque Platinam neque Georgium Merulam Alexandrinum in iis quae de eorumdem origine scripserunt sine errore   fuisse contendit quorum asserta si in medium adducerem facile libellum epithoma excresceret quare sat muneri meo factum iri puto si preter iam relata referam quid re vera de factionum illarum origine sentiendum autumat ex Ottonis itaque Frisigensis quondam episcopi scriptis que pre aliis longe verissima putat ita refert due in rhomano orbe apud Galie Germanie fines famose hactenus extiterunt familie una Henricorum de Guibelinga altera Guelphorum de Adnephio altera imperatores altera magnos duces producere solita iste ut inter viros glorie avidos fieri assolet frequenter sese invicem emulantes rei publice quietem multoties perturbarunt sed nutu tandem Dei sub Henrrico Quinto factum est ut ex altera familia Fridericus quidam dux filiam Noricorum ducis qui erat ex diversa faccione in uxorem acciperet quo effectum est ut dissentiones ille tandem exterminarentur quas tunc maxime Germanie populos exagitasse docet cum inter Suevie Bavarieque duces quorum Henrricus Suevie dux de Guibelinga bavarus vero ex Guelphi de Adulphio familia de primatu contenderent ad annum circa 1144 quonam autem modo qua ne etate ea lues relictis germanis in Italiam irrepserit non explicans ad Blondi Foroliviensis historiam lectorem refert
