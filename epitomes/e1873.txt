1873 Pauli Veneti summulae 3017
Paulus Venetus divi Augustini ordinis sectator inter plura alia quibus acutissimi philosophi nomen apud recentiores philosophiae professores sibi vendicavit opus aedidit logicae professionis summularum titulo in lucem missum alia parva logicalia inscriptum quo in octo partiarios libros sive tractatus dissecto docuit in primo terminorum logicalium difinitiones atque divisiones et nominis verbi orationis ac propositionis et suorum accidentium proprietates uti sunt divisiones propositionis penes affirmationem et negationem penes quantitatem quales etiam sunt oppositiones aequi pollentiae materiae aliaque huiusmodi in primo Petri Hispani tractatu ventilari solita docuit et in hoc primo libro praedicabilium atque praedicamentorum naturam et etiam syllogismorum modos atque figuras et reductionem modorum imperfectorum ad perfectos in secundo libro parvorum logicalium materiam discussit ubi tradidit suppositionum logicalium et ampliationum atque appellationum regulas in tertio vero tractatu docet regulas consequentiarum et in quarto omnem vim probativam terminorum atque in his duobus permixtim omne genus argumentationis quo propositio aliqua probari resolvi offitiari atque exponi potest in quinto libro docet artem obligatoriam et in sexto artem dissolvendi argutias insolubilium propositionum quorum duorum tractatum peritiam logici in delitiis habent in septimo libro collegit argumenta quibus discussit ea quae in primo libro sine argumen tis tradiderat in octavo vero ad argumentorum incudem probat ea quae in tertio libro qui de consequentiis erat docentis dumtaxat et non disceptatoris more tractaverat quibus omnibus totum logices saatem disceptatioriae artifitium edocuit
