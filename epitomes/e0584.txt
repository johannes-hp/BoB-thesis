584
Ad annum nonagesimum primum supra quadringentesimum ac millesimum sectator quidam ordinis heremitarum divi Augustini Friderico et Ioanni Saxonie ducibus libellum quemdam nomine suo suppresso sacrum invulgavit de 7 foribus seu festis beate Marie huius principii  desyderabant scire illustrissime dominationes vestre  in quo sumpto hoc themate Solomonis proverbiorum octavo  beatus homo qui vigilat ad fores meas quotidie  sensum docet quo ea verba quae de eterna sapientia prolata fuere congrue de cristipara possint intelligi virgine  per fores 7 sua volens comprehendi  posse festa quae quibus rationibus omni sedulitate sint observanda multis suasionibus ostendit immixtis passim Marie quae numquam satis efferri potuit laudibus ac oratiunculis ad eandem et filium eius servatorem Cristum  inter cetera quod depravatis mentibus olim aliquanta incideret circa eam rem ambiguitas conceptionem summopere observandam esse et virginem ab originali peccato preservatam fuisse clare demonstrans 
