243 83
Ioannes Faber Auguste Vindelicorum alumnus ac ordinis predicatorum sectator in Austrie oppido Vuelfis habitam in funere divi Maximiliani imperatoris in maxima nobilium corona ad tumulum fluxa orationem die 26 Ianuarii anni 19 supra 1000 ac 500 posteris communem fecit in qua dum laudes divi cesaris omnifariam sic accumulat ut quicquid eius famam ac perpetuum nomen vel tantillum olet in medium afferat sane multas simul primarias ad cristianorum institutionem sententias ingerit quibus mortem expectare simul et vilipendere discant in preconiis autem hoc preter innumera alia cum primis animadvertendum testatur natum sicut fuisse divum Maximilianum anno 1459 vixisseque annos 59 mensibus 9 diebus 19 animamque reddidisse anno 1519 postquam regnaset annis 33 omnes enim ii numeri in novenarium terminantur qui in se ter ductus ternarium efficit qui est omnium perfectissimus trigenarius item super tertium numerus regnum Christi in terris significasse videtur quae licet deo relinquenda haud immerito tamen hec et reliqua sue salutis preclarissima inditia Maximiliano non ut mortuo parentandum sed ut vivo congratulandum esse monent adiecit in calce huis orationis epitaphia cesaris simul et filii Philippi in augustana metropoli magnis ut ait inensis lapidibus incisa quibus iterum ut laudis cesareae studiosum ita curiosum sese communis utilitatis amatorem significavit
