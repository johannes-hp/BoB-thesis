1534 Omar Tyberiadis Astronomi liber de nativitatibus et interrogationibus
Omar Belnalfargdinaus Tiberiades duos ad astrologorum gratiam eorum presertim qui astronomica ratione divinationis nomen consequi desyderant in quibus permixtim de nativitatibus et nati vita morte fortuna egritudinibus coniugiis itineribus magisteriis ac ceteris omnibus rebus que ad hominis conditionem pertinet erudite admodum quantum per astronomicas coniecturas licet edisserit Docens ex planetarum aspectu totius vite hominis successum et dispositionem atque conditionem pronosticare utque conste quam pre aliis astronomis in hoc excelluerit et rem veluti acu tetigit speciatim saltem titulo tenus materias de quibus pronosticare docet in epitomen cogam Si igitur scire velis an res dubia perfitienda sit si foemina pregnans sit nec ne si horam partus si tempus quo pregnata fuit si paritura ne sit masculum an foeminam si itineri accintus aut quempiam miseris aliquo scire volueris eius successum si ubi furtum absconditum si is qui perdidit sit recuperaturus et si totum an solum partem recuperabit si furis nomen si eius etatem si sexum et totam denique eius conditionem si contentionis ac litis exitum si infirmitatis successum et exitum si thesaurum alicuius absconditum si verus ne sit id de quo dubitas rumor si littere qui alteri dentur scire velis quid afferant bonum ne scilicet adversum nuntium ardens mulierem si eas sis potiturus si temporis totius anni conditionem si annone precium si regis in regno successum si victoria ne absens dux potitus sit nec ne si an conferat domus agrorum vel vinee mercatura si an licraberis in quaris mercatura si quale futurum sit ad quod invitatus fueris convivium si quis inter multos sit magis idoneus bello si an piscatio vel venatio sit tibi prospera futura si quid pretenda somnium si quem habitura sit exitum et successum mari commissa navis si intentione qui te interrogat si magysterii aut dignitatis alicuius qualitatem si casurum ne sit tonitrum si perfici ne debeat id de quo agitur matrimonium astronomica peritia deprehendere et aliis quo divinationis offitium assecutus videaris insumare ac presagire velis habes hic ex quibus planetarum aspectibus singula horum sit iudicandi Habes preterea tabulis explicitas planetarum annos et eorumdem dignitatem in signis habes et duas tabellas antesciorum alteram in gradibus id est contra umbrationes signorum in quocumque gradu zodiaci alteram in minutis Docetur et hic circa calcem qui quibus provintiis dominentur planete et quando iudicentur magni effectus in inferioribus daturque modus inveniendi ascendentis nativitatis et inveniendi hilex significatorem vite idque posterius ex mente cuiusdam Ioannis a Saxonia preter que nihil est in his libris reliqui
