2146 Martini Polichii cursus physici collectanea 
Martinus Polichius Mellersladius natione germanus ac ubittenbergensis  que apud Saxones est  academiae primus gubernator ad annum tertium decimum supra sexquimillesimum a virgineo partu commentarios edidit in octo libros physicorum Aristotelis et quatuor libros de coelo et mundo nec non in libros de generatione et corruptione ac treis libros de anima  in quibus non circa textum quam circa praecipuas textus difficultates invigilans  id omne verbosa argumentorum congrue discussit quod in eis libris ad disputationis incudem argumentisissimi quique homines producere solent unde in primis ostendit esse mobile convenientissime poni pro subiecto naturalis philosophiae ubi pluscula item suggerit de natura subiecti attribuitionis alicuius scientiae deque requisitis ad ipsum  docet praeterea quomodo utilia nobis sint prius nota quam singularia  deinde quo ad residuum primi libri discutit ea quae Aristoteles congessit contra ponentes utrum tantum rerum naturalium principium ubicumque eis quales fuere Pamenides et Melissus  declarat et ea quae Aristoteles suggerit contra ponentes infinita rerum naturalium principia asserentesque quodlibet esse in quolibet et tandem cum Aristotele tria ponens rerum naturalium principia nec plura nec pauciora materiam scilicet formam et privationem uniuscuiusque horum naturam ac proprietates adamussim declarat ubi incidenter probat formas substantiales ante generationem rerum quarum sunt formae non praeexistere in materia secundum esse formale et in composito substantiali non esse ponendam forma corporeitatis distinctam per essentiam a forma specifica et semper manentem eandem in materia sub omnibus formis specificis sed formam substantialem inmediate uniri materiae  postremo confutans opinionem Avicebronis qui in libro fontis vitae ponit asserit substancias separatas primum esse compositas ac istas inferiores ostendit non omnium corporeorum et incorporeorum uti ille asserebat unam esse materiam immo nec omnium corporum quia materiam coeli seggregat a materia istorum inferiorum quod ipsa  quemadmodum iste  non sit admixta privationi ad formam  deinde in secundo libro docet quid sit natura et quo nomine naturae censenda sint explicatque modum quo differunt mathematici a physicis  docet abhec quot sint genera causarum et quae sint singularum proprietates  item quid sint casus ac fortuna et qualiter ab invicem differant et hic quinque rationibus ostendit naturam agere propter finem quam similiter probat non intendere monstrum formaliter sed bene materialiter quod est ipsam non intendere defornitatem sed indimidium cui accidit deformitas  postremo circa hunc librum ostendit necessitatem in rebus naturalibus oriri ex parte finis et non ex parte materiae  tum in tertii libri principio primum ostendit ignoratu motu ignorari et naturam deinde docet naturam ac proprietates motus ubi incidenter ostendit actionem et passionem esse unum motum materialiter non tamen formaliter actionemque esse subiective inpatienter  post quam probat non posse naturaliter dari corpus sensibile actu infinitum in magnitudine tamen admittit in potentia  deinde in quarto libro docet naturam et proprietates loci ac temporis ostenditque naturaliter non posse dari vacuum quo dato probat futurum ut corpus simplex positum in eo moveretur in non tempore sive subiecto et hic ostendit rarefactionem et condensationem esse possibiles  in quinto libro diffusus declarat passiones motus et suarum spetierum ostenditque solum ad tria praedicamenta puta ad quantitatem qualitatem et ad ubi esse per se motum proprie dictum demostrat praeterea specie distincta non posse ad invicem continuari docetque quid sit requisitum ad unitatem motus et quomodo motus contrarietur motui et quies quieti postremo ostendit in omni motu et mutatione reperiri violentum et naturale  deinde in sexto libro agens de divisione motus primum ostendit nullum continum componi ex indivisibilibus et tempus et magnitudinem se habere aequaliter ad finitum et infinitum  item nihil posse moveri neque quiescere et omne quod mutatur esse divisibile  probat deinde in nullo motu continuo dari primum mutatum esse sed ante omne mutari esse mutatum esse et tamen omne mutatum esse  esse mutari  et neque in statu neque in quiete dari primum  postremo ostendit nullum indivisibile posse moveri secundum quantitatem et nullam imutationem ad formam esse infinitam neque secundum terminos neque secundum terminos  in septimo vero libro primo ostendit esse quod movetur ad alio moveri et in moventibus et notis essentialiter sub ordinatis per se et simul agentibus non esse processum insinitum  et omne movens proximum et proprium esse simul cum eo quod movetur  post hec ostendit omnem alterationem veram et physicam esse per se et instrinsice ad qualitates tertiae spetiei  postremo in hoc libro declarat regulas de motuum comparatione docen scilicet quis motus cui sit proprie comparabilis deinde in principio octavi ostendit secundum rei veritatem mundum et motum non esse aeternum neque perpetuum sed primam causam quae est deus praecessise mundum aeternitatis duratione et hic inquirens an omne quod movetur habeat motorem a se distinctum dicit animata naturaliter moveri a motore distincto secundum diffinitionem tantum sed qua movetur vidente moveri a motore distincto secundum diffinitionem et secundum esse  deinde quo ad motum gravium atque levium probat gravia et levia inanimata in potentia accidentali per se moveri a generante et per accidens a removente prohibens  ostendit praeterea omne movens se ipsum esse divisibile in partem per se moventem et in partem per se motam et omne mobile in puncto reflexionis quiescere  item in magnitudine finita non posse esse virtutem infinitam nec in magnitudine infinita virtutem finitam et proiecta post recessum a primo proiciente moveri a medio per quod feruntur  caetera vero huius octavi libri sunt de natura et conditionibus primi motoris perpetui et aeterni qui non movetur  quare nunc ad epitomem librorum de coelo et mundo properandum est in quorum explanatione seu potius difficultatum discussione ostendit  primo scientiam naturalem versari circa corpora et magnitudines et horum possiones ac motus  deinde docet in quo consistat mundi perfectio et quae sit differentia inter coelum et elementa et hic coniunctim ostendit motui circulari nullum motum esse contrarium et impossibile esse aliquod motum motu circulari esse infinitum et nullum corpus simplex recte motum posse esse actu infinitum et per rationes logicas posse probari nullum corpus esse actu infinitum  post hec ostendit non posse dari plures mundos mundumque naturaliter loquendo esse ingenitum et incorruptibilem et circa hec permixtim probat omnem potentiam terminari ad maximum vel ex parte virtutis vel ex parte rei  deinde docet quomodo ex parte sempiterni possit demonstrari quod ingenitum et incorruptibile convertuntur ubi etiam probat omne corruptibile de necessitate corrumpi  post hec ad secundi libri difficultates digrediens primo ostendit coelum esse incorruptibile et sempiternum cuius motus non est finis ipsumque esse finem aliorum motuum sine labore et fatigatione et hic coniunctim docet quomodo in omni corpore reperiuntur aliquae differentiae positionum ex natura rei distinctae ubi etiam docet qualiter differentiae positionum differant in corpore coelesti  probat deinde ad salvandas generationes et corruptiones istorum inferiorum oportere coelum moveri pluribus motibus et hic permixtim ostendit coelum esse sphericum esseque rationabile motum coeli determinari ad unam partem magis quam ad oppositam  post quae probat astra esse de natura suorum orbium et non de natura ignis et ipsa circa axem mundi ab oriente in occidens et e converso non moveri motu proprio sed motu orbium in quibus sunt et quia nonnulli praesertim platonici harmoniam quamdam asserunt efficere motu suo coelestia corpora ipse rigorosius cum musicis agens ne scilicet divinam suam scientiam coelis acceptum referant negat astra ac orbes motibus suis efficere ullos sonos quod tamen non probat  et hic coniunctim ostendit astra quemadmodum et coelum esse sphericae figure et quamtum attinet ad orbium coelestium motuum probat ipsos quanto sint propinquiores supremo orbi tanto motu diurno velocius moveri et motu proprio tardius neque oportere motus eorum multiplicari secundum proportionem distantiae uniuscuiusque orbis ad supremum coelum  postremo circa circa secundum librum ostendit terram naturaliter moveri ad medium mundi et ibi quiescere non violenter ipsamque nostrae esse sphericae figurae  deinde in tertio libro primo querit generatio et corruptio corporum naturalium possibilis et astruit partem affirmativam probatque coniunctim omne corpus naturale simplex habere motum naturalem  ostendit praeterea gravitatem atque levitatem esse principia necessaria motus recti gravium atque levium et hec etiam esse de numero violenter mobilium  in toto autem residuo huius tertii solum docet naturam proprietates et figuram elementorum  deinde in principio primi docet qualiter universe figurentur sursum et deorsum quo praemisso ostendit causas gravitatis et levitatis non convenienter assignari ab antiquis  quas secundum veritatem explicans ostendit gravia in levia in actu moveri a suis locis naturalibus tamquam a fine in potentia vero effective  inquit  moventur ad sua loca naturalia de potentia essentiali a generante et in actu effective item probans ipsam moveri perse et inmediate ad eorum loca naturalia a suis formis substantialibus cum qualitatibus localiter motivis  caetera vero huius quarti libri sunt de natura elementorum  post quae in principio primi libri de generatione et corruptione ostendit subiectum eius scientiae esse ens mobile ad formam abstractam  deinde docet qui philosophi non recte secundum principia rerum naturalium quae posuerint possint salvare generationem et corruptionem eiusque distinctionem ab alteratione quibus praemissis ostendit semper generationem unius esse corruptionem alterius ubi etiam docet qualiter generatio distingatur ab alteratione et qualis motus sit augmentatio quaeve sint huius proprietates  ostendit praeterea omne agens proprie dictum agere per contactum passi inmediate ab ipso et omne agens particulare physicum seu naturale et proprie dictum inmediatum et proximum patienti communicans in materia cum ipso in agendo repati et hic confutat opiniones Democriti et Leusippi asserentium actionem et passionem fieri per porros ac corpora indivisibilia probatque formas elementorum contineri in mixtis eminenter et virtualiter sed non formaliter et auctualiter  deinde quo ad naturam qualitatum primarum dicit ipsas non esse principia formalia elementorum constituentia ipsam in esse subtanciali absolute sumpto esse tamen principia formalia ipsorum constituentia ipsa quatenus sunt activa et passiva ad invicem et prout habent esse naturale et harum qualitatum probat unumquodque elementorum sibi determinare unam in summo et ex quolibet elemento posse inmediate quodlibet generari  ostendit ad hec ad generationem cuiuslibet mixti circa medium locum exuntis concurrere quatuor elementa ponitque rerum generabilium et corruptibilium tria esse principia materiam scilicet formam et effitiens  demum probat motum solis factum sub obliquo circulo esse causam universalem effectivam perpetuitatis generationis et corruptionis in istis inferioribus ubi coniunctim ostendit generationes et corruptiones naturaliter loquendo esse perpetuas ex parte finis et ex parte momentis  postremo probans idem numero corruptum secundum naturam reproduci non posse his libris finem perscripsit  post quos ad libros de anima digrediens primo ostendit scientiam de anima esse honorabilissimam  et utilissimam ad omnes alias partes philosophiae  deinde docet quomodo universale quatenus subiacet intentioni utilitatis est posterius singularibus ubi etiam declarat quantam partem conferant accidentia ad cognoscendum quod quid est sive substantiam docet praeterea quomodo scientiae distinguantur per diversos modos diffiniendi deinde in secundo libro de anima docet naturam ac proprietates animae et suarum potentiarum discutitque multo curiosissime eas omneis difficultates quae philosophiae perscrutare circa hanc materiam excitare solent id quod non minus curiose facit circa naturarum sensum tam interiorum quam exteriorum ac eorundem obiectorum proprietates ac circa intellectum et eius operationes ut tamen spetiatius epitomatis faciem deliniam sciat candidus lector in principio statum secundi libri ab eo probari non posse esse duas formas substantiales in eodem corpore et animam rationalem esse totam in toto et totam in qualibet parte corporis humani animaeque potentias realiter distingui ab anima  dein docet qualiter nutritinum augmentatium et generativum sint partes potentiae vegetativae  caetera vero huius libri sunt de natura sensum et suorum obiectorum  post quae in tertio probato quod tantum sunt quinque sensus exteriores declaratque natura sensus communis ac sensuum interiorum ostendit intellectum distingui a fantasia ipsumque esse potentiam passivam praeter quem ostendit necessario ponendum esse sensum agentem et hic coniunctum probat animae rationalis immortalitatem et intellectus nostri adequatum obiectum esse quidditatem rei naturalis  postremo annectens aliqua de natura memoriae fantasiae et sensualitatis collectaneis suis revera non poenitendae lectionis pro his praesertim qui argumentosa philosophya oblectantur finem imponit 
