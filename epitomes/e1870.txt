1870 Iodoci Badii astensii sylvae morales cum commentariis eius 3036
Iodocus Badius ascensius flamingus vir probatae in studiosos omnneis magnifitentiae ad annum nonagesimum secundum supra millesimum ac quadringentessimum duodecimum moralium sylvarum libellos ex probatissimorum auctorum lucubrationibus collegit quibus veluti in unam supellectilem fere concinit quidquid est prae ceptionis moralis apud Vergilium Horatium Persium Iuvenalem Ennium Baptistam Mantuanum Ioanem Sulpitium verulanum Catonem et lanum quia tamen ex aliis alia et ex his pauca atque ex illis plura collegit dicam sigillatim quid vir curiosus de unoquoque horum ad bonae indolis adolescentum institutionem decerpserit primus itaque liber est de vitiis fugiendis habet Vergilii Maronis opuscula illa de viro bono et prudente de ludo de livore de Venere et vino et de litera Pithagore in quibus viri prudentis tipum conditiones et quas habere debet lusor invidiae proprietates vini et veneris sive libidinis damna perdiscere potes est et in hoc libello fragmentum Horatii ex epistola ad quintium huius principii vir bonus et sapiens audebit dicere Pentheu quo paradoxon illud complexus est Horatius omnes sapientes liberos esse nihilque timere quo circa tyrannos et mortem contemnunt secundus autem liber est de fragilitate hominis continens has quibus ea describitur odas Horatii diffugere nives heu heu fugaces Posthume Posthume aequam memento rebus in arduis quarum primam scripsit Horatius in quarto carminum ad Torquatum secundam in secundo ad Posthumum tertiam in secundo item libro ad Delium tertius libro est de mundi et rerum fragilitate et Horatii carminibus desumptus habetque has odas non ebur neque aureum rectius vives Licinii otium divos nullus argento quarum prima paupertatem suam Horatius divitiis prefert in secunda mediocrem laudat statum in tertia otium comendat significat illud ab omnibus desiderari quoties se in tristi negotio offendunt quo circa arguit hi Horatius inepta hominum vota qui in necessitate constituti id adiis flagitant quod ambitioni suae modum poventes sibi parare possint in quarta liberalitatem commendat amico scilicet vocabulo sic vocans in ea prodigalitate cuius vitio Salustius ad quem eam odam scribit notatus erat quartus liber est de votis in quo docetur quid petendum adiis sit ex Horatii primi caminum oda 31 quae incipit quid dedicatum poscit Appollinem docetur et quid deo offerendum dum quid precamur ex secunda satira Persii idque idem ex fine decimae satirae Iuvenalis quintus liber de amititiae atque urbanitatis offitio habet fragmentum ex septimo libro annalium Quinti Ennii quo leges amicitiae describuntur sextus liber est de obsequiis amico prestandis ex horatianis odis et de utilitate Musarum ex eisdem septimus liber etiam est ex Horatii oda et epistolis in quo partim amicitiae partim urbanitatis praecepta continentur octavus liber est de offitio parentum in filios et de humanitate servanda ex Iuvenalis operibus nonus liber est de vitio impudice scribentium ex Baptista Mantuano cuius alias epitomen confeci cum reliquis Mantuani operibus decimus liber est de moribus mensae ex Ioanne Sulpitio verulano que etiam habet spetialem epitomen undecimus liber habet moralia Catonis in quo uti in speciali epitome fusius dicam omne genus moralitatis et sapientiae docetur duodecimus liber habet parabolas Alani in quo similitudinaris locutionibus sapientia docetur sapientumque decentes mores hos autem duodecim sylvarum libellos a prefatis auctoribus decerptos luculentissimis illustravit Iodocus Badius commentariis quibus et involucra quaeque elucidavit iuxta peritissimam grammatices interpraetationem et simul dictis in textu concinentes accumulavit sentantias inseruit et plerumque aliorum commentarios in ea quae hic collegit fragmenta quibus si quid lucis ab eo desiderari praeter habetur ita scilicet ut occasione a praefatis auctoribus de moribus scribendi sumpta ipse suo marte longe plura prodierit quam ex alieno codice mutuatus
