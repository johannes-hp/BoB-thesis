559
Sermones quidam funebres incerti authoris et huius principii  glorietur frater humilis posteris relicti sunt in quibus pro uniuscuiusque status hominibus postquam fatis concesserunt efferendis proque consolandis his quos sibi necessarios relinquunt varie e sacris litteris deprompte accumulantur auctoritates  doceturque haud temere deplorandos esse eos qui e vivis discedunt ob mortis extremam necessitatem que cum omnes nos eo ipso quo mortales sumus arctet vinculo ut morti subiaceamus monemur his sermonibus ne vel mortem timeamus vel mortuos plus iusto doleamus sed sic nos extremo illo itineri accingamus ut hostium possimus in media via nobis insultaturorum infringere conatus  sunt ei alii sermones funebres in eodem de quo loquimur libro non quidem peculiariter huius vel illius conditionis hominibus deputati sed generales adeo ut cuivis in alicuius funere declamaturo uberrima ex eis suppetat materia qua non frivola quedam sed utilissima quequam populo videatur suggessisse 
