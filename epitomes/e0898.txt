898
Sunt in re literaria constitutiones synodales Bemardi cuiusdam episcopi tridentini in generali synodo tridentino ad annum 1515 sancite et approbate in quibus licet peculiaria tridentine dyoceseos precepta tradantur sunt tamen eius modestie et eo rationis ductu ordinate ut cuilibet citra abusum reformande ecclesie magnopere conducat docentur enim in eis plurima de vita et honestate clericorum quibus omnibus prophanis exercitiis aut ludicris spectaculis et mulierum inhonesto commercio ac vestium inordinato sumptui interdictum esse declaratur et pro decenti ecclesiarum administratione qualiter hore canonice dici debeant qualiterque plebani aut alii ecclesiarum rectores erga subditos sese habere debeant et qualiter denique quecumque ad usum et fructum ecclesie pertinentia disponenda sint succintis et maxime rationi consonis preceptis in eis statuitur preter que de beneficiorum decentia de novalibus et decimis de visitandis ecclesiis de testamentis condendis de sacramentorum reverentia de matrimonio et sponsalibus de adulteris fornicatoribus et usurariis coercendis et puniendis de apostaticis et hereticis castigandis de penitentiis et remissionibus de iis que incumbunt tempore interdicti de sepulturis concedendis de novis ecclesiis erigendis aut societatibus quas confraternitates vulgo appellant instituendis de symonia exterminanda de censuris ecclesiasticis ferendis deque religiosis reformandis id omne sub compendium digeritur quod honestatem probam vitam et decentes clericorum mores ac reipublice ecclesiastice rectam gubernationem concernit
