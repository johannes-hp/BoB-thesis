1752 Iodocus Clichtoneus de regis offitio 965
Iodocus Clichtoveus natione flandrus et patriam neoportuensis ad annum undevigessimum supra sexquimillesimum librum quemdam aedidit approbandae cum primis lectionis de regio offitio in quo ad Ludovicum pannonie ac bohemie regem directo ea nimirum ex doctissimi ingenii scriniis depromit quae titulus pollicere videtur regis scilicet offitium ac munus ut et foeliciter regnet ac inimicis sit terrori et subditis perplaceat tam exacte atque curiose declarat ut nullus plane ex pluribus qui de regum et principum educatione libros ediderunt primatum ei iure surripuerit quin si cedere quisquam eorum nolit lege optima aequos ei calculos concedat quod ut vel incredulo cuivis hac epitome constet precipuas eius assertiones seu mavis preceptiones adscribam principio quidem regis potestatis vestigia ni rebus in animis et brutis animantibus impresa legi ostendit deinde probat regiam presidentiam inter homines paulo post mundi exordium esse inductam et adeo multifariam approbatam ubi quanta sit regie potestatis dignitas et emminentia et quanta pariter sit eiusdem ut recte geratur difficultas coniunctim declarat colligo praeterea huiusmodi primarias praeceptiones quod regnum in alios gerens ipsos virtute anteire et e domitis animae concupiscentiis seipsum recte dirigere debet quod principem legibus subditum esse decet et suo exemplo viteque probitate subditos ad virtutem inducere multarum ad haec rerum peritiam regi esse necessariam et assiduam eruditorum virorum prudentia insignium societatem regem insuper divini cultus studiossum esse debere et honorem nominis ipsius amplecti ecclesiasicamque libertatem tueri a fastu et insolentia animi regem debere esse alienum neque in regio suo potentatu confidentiam aut extollentiam habere diversis post hec praeceptis docet regi domesticas esse debere humiltatem mansuetudinem clementiam affabilitatem veritatem adulatorum detestationem iustitiae cultum et observantiam cuius integritatem precipue violari docet per incuriam exercende punitionis per caevam regnandi cupiditatem et opum aviditatem ubi coniunctim docet quibus precipue modis cognoscantur principes ad tyrrannidem declinare et regis nomen iure amittere exposcit ad hec in rege amititiam et pacis amorem ut bellum non nisi coactus suscipiat abstinentiam praeterea et sobrietatem et carnis continentiam ac otii defraudationem et liberalitatem ac magnificentiam quae in splendore honestorum sumptuum consistit summopere desiderat quibusquidem preceptis opusculi sui summam conficit
