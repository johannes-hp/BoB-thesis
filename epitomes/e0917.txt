917
Ioannes Nider predicatorum ordinis instituti sectator natione quantum in cognomento coniicere valeo teutonicus ad annum 6 supra sesquimillesimum librum quemdam in lucem misit consolatorium timorate conscientie inscriptum in quo volens eis consultum ire qui vermiculum semper intrinsecus mordicantem et conscientiam arrendentem aut fovent aut a se propellere nequeunt tribus in quas librum suum disseruit partibus quicquid conscientie obicem ponere potest et eam quo minus preceptorum vi exequenda iuste proficiat quovis modo impedire valet sic adamusim edocuit ut cuilibet suum adiecerit remedium et quo scrupus omnis propulsari possit antidotum primo omnium bone conscientie fructus et male incommoda ac conscientiarum varii hominum generis diversitatem ostendens simul cum bone atque recte conscientie cognoscende signis post que de modo quo erronea oritur conscientia et de casibus ac causis quibus conscientia ligat item de ignorantia excusante et non excusante peccatum deque scrupulose conscientie difinitione et differentia a fide opinione scientia et dubio necnon detentationibus scrupulose conscientie deque modo quo scrupulosi a confessariis redarguendi sint multa fructuosissime digerit admonens interim dubiis in rebus semper obediendum esse superioribus dat et cum istis regulas quasdam ad peccatum mortale cognoscendum edocta prius venialium criminum a mortalibus differentia et utrorumque proprietate quando ad hec iuramento aut voti transgressioni peccetur quidve faciendum sit in doctorum super aliquo fidem concernente controversiam late explicat utque semel epitomem absolvam egregie ab eo tractata operis sui titulo conveniunt omnem enim ut volutati conscientie consulat operam impendit
