701
Ioannes Cleree predicatorii instituti et sacre pagine professor Ludovici olim eius nominis 12 francorum regius confessarius sermones quosdam posteris reliquit toto quadragesime tempore declamandos in quorum singulis sumpto hoc quod exodi quinto scribitur themate eamus viam trium dierum et sacrificemus deo nostro mirum est quod diversis sensibus ad peccatoris instructionem tres illos dies tropologice interpretetur quorum precipuus et a quo nusquam fere discedit est ut sacratissimo quadragesime tempore per tres poenitentie partes contritionem scilicet ac confessionem et satisfactionem a deo erratorum veniam supplices deprecemur quod ut animo ferventiori faciamus poenitentie ac partium suarum necessitatem effectum atque utilitatem abunde explicat nunc acerrime in peccatores invehens nunc blandis et quae paradisi viam monstrant verbis eius animum demulcens ut vel formidine poene vel glorie allectione eum convertat cumque summopere monet quadragesimales dies in ieiunio oratione et elemosina transigendos esse interim hypocritas qui simulata sanctimonia in terris inquit mercedem suam venantur  acriter reprehendit et ut semel dicam singulis sermonibus in duas partes decisis in priori semper evangelium exponit et monitiones ad placidos virtutis amplexus necnon increpationes pro vitiis aggregat in secunda paradisi viam expeditius doceris utpote qui evangelii declaratione non occupetur quicquid ad salutem adipiscendam est accomodum quicquid preterea in infermum quempiam demergere potest declamatorio stilo quae pedestrem quam phaleratum imitari maluisse videtur adamussin ex sacri eloquii scriniis deprompsit
