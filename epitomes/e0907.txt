907
Pomponius Letus in Calabris ortus non multis ab hinc annis Rhome fatali morte consumptus postquam duo fere de triginta annos Rhomani gymnasii principem locum habuisset non defecate lectionis opusculis aliquot posteritati sese commendavit inter que sunt de rhomanorum historia libri duo quibus a iunioris Gordiani interitu exorsus ad Iustini usque tertii exilium cesarum rhomanorum et rhomaneurbis successus mira brevitate usus edocuit stilo quidem magis familiari et casto quam compto sed quo studium suum in recognoscenda vetustate facile quisquis agnoscat fuisse non sobrium dum etenim rerum rhomanarum historiam texit si quid interim alibi dignum memoratu accidit calamo id suo haud quaquam dedignatus est scripsit et de magistratibus rhomanorum de sacerdotiis de iurisperitis et de legibus ad Pantagathum libellum quemdam quo singulorum originem et institutionem compendiosissime perstringit est preterea libellus quidam de antiquitatibus urbis rhomane opusculis suis assutus quem ob ieiunum et neutiquam phaleratum stilum ab eo compositum esse negant in quo nolim me indicem ingerere nan eo argumento quod in aliis operibus non usque adeo fuerit ornate licet haud quaquam barbare locutus vix preiuditium sentio quominus Pomponii esse dicata presertim quum a Marco Antonio Sabellico qui eius vitam descripsit vir multo omnium curiosissimus antiquitatum admirator Pomponii fuisse dicatur utcumque igitur sit sive eius sive alterius extiterit habentur in eo libello rhomane urbis varia antiquitatum monimenta quibus multa licet numquam eam inviseris de precipuis eius edeficiis cognoscenda tibi offeruntur sunt autem operibus suis appense aliquot eiusdem epistole quibus Sabellicum et Angelum Politianum viros quibus familiarissime usus est familiari item sermone de rebus quibus sibi visum erat certiores fecit
