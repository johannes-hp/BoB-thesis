1475
Lucianus Samosatensis graecus philosophus inter innumera pene quibus ingenii acrimoniam et foelicis admodum ingenii sortem testatus est dialogum quemdam scripsit de virtute conquerente cum Mercurio qui licet pauperis sit ac admodum anguste fimbrie plus tamen habet in recessu quam ut dici solet in fronte virtute enim in eo conquerente quam sit omnibus despecta quamque sit nuda et foeda hoc deae fortune petulantiam ac impietatem efficere ad Mercurium ut Iovi illud insinuet deffert quo uno significatur homines dum nimis avide divitiis inhiant virtutem exilio premere cum autem virtus conquerens Mercurium videret haud satis in audiendi patientiam affectum eo querele prosilit ut eciam in deos invehatur quos per mensem integrum operisse sese dicat ut per aliquem ad Iovem dimittatur responso se accepisse ait deos aut vacare ut in tempore cucurbite floreant aut curare ut papilionibus ale pulchre picteque adsint et semper habere aliquid negotii quo eam exclusam teneant ac floccipendant ubi callide Lucianus vanas deorum suppositiorum curas irridet respondens deinde virtuti Mercurius duram nimis ac difficilem causam adversus fortunam suscepisse virtutem asserit suadetque ut inter plebeios deos ignota quo ad fortune odium extinctum sit delitescat que indignabunda aeternum inquit dolendum est 
