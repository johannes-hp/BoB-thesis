1047
Guilielmus Zenders natione quantum coniicere valeo teutonicus commentaria  prolixa admodum edidit in secundam partem doctrinalis Alexandri a Villa Dei que titulo operis minoris insignivit in quibus pregustato primum quid sit grammatica ac in quot distribuatur partes quibus preter preceptivam et prohibitivam permissivam adiicit pro ea que figuras excusat a primo casuum per quos nomina  inflectuntur exorsus regimine sigillatim de unoquoque suggerit qua ut  ac quo ordine  alterum regit aut ab alio regatur post que constructionis regulas declarat in quibus non tam casuum animadvertendus est ordo atque vis quam verborum proprietas hunc vel illum casum sibi pro latina locutione exigentium docet et impedimenta per que congrua orationis ordinatio destruitur quae omnia sic docet ut veluti logicas dum grammaticem suam ediceris contendere possis insertis enim suis commentariis questiunculis grammaticalibus argumentis et quisquiliosis argutiis partis utriusque veritatem comprobare nititur
