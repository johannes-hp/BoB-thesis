1004
Everardus de Amphordia natione teutonicus in bursa olim seu gymnasio laurentiano Colonie bonarum artium professor in primum librum de coelo et mundo Aristhotelis luculentissima et admodum verbosa edidit commentaria quorum ut precipuam supellectillem ex Alberti Magni commentariis desumpsit ita nihil Aristhoteles de universi perfectione essentia finitate unitate atque proprietatibus quibusque nihil item de coeli essentia materia et motu ac de infiniti impossibilitate deque motus divisione et membrorum passionibus in eo libro disseruit quod iusta Alberti doctrinam non curiosissime explicuerit atque involucris si quando occurrebant destituerit de intelligentiis adhec et angelorum essentia ac modo quo inter se et ab animis differunt deque gravium et levium motibus et cunctis denique motus diversitatibus adeo luculenter scripsit ut qui abundantissime
