597
Anno decimo quarto supra millesimum ac quingentesimum Helius Eobanus natione hessus non insipida musa 24 lusit elegia eo pede epistolas heroidum aliquot cristianarum quarum prima licet heroidis non sit est enim servatoris Cristi ad virginem Mariam conceptionis explicuit mysterium qua solus poste inuimo rediit mundo secunda vero cristipare matris ferventissimum erga Cristum amorem et leticiam post acceptam sautationem angelicam non illepide representat Maria Cristum literis visente efficta tertia Maria Magdalene Cristo gratiam agit pro accepto mundationis a sordibus beneficio qua item mirum eiusdem Magdalenes amorem erga Cristum explicare non negligit quarta autem epistola est dive Catharine ad sponsum Cristum scribentis quam integro quamque non desituro eum prosequatur amore quinta votum explicat et continentiam Elizabeth cuiusdam principis Hessie pro reditu Ludocivi coniugis in terram sanctam peregre profecti sexta deinde epistola crucis inventionem Helena Constantino filio transcribit in septima vero Sabina sancto sine crimine nupta Alexio diuturnum deplorat fugientis viri exilium in octava Chunegundis quedam ad Henricum nescio cuius evi imperatorem querelam defert de repudio quo eam immeritam et falsa suspitione adulterii lesam destituerat in nona vero Monica suum querebunda dolet absentem Augustinum eumque adhortatur ut fidem suscipiat decima deinde ab origine fidei cristiane petit gloriosa virgo Barbara sibi transmuti informationem qua simul multa de eiusdem sancte puelle vita explicantur proxima post hanc Thaidos cuiusdam prostitute mulieris per Paphuntium eremitam a peccato retracte poenitentiam et compunctionis lachrimas describit in decima secunda vero Alcione illa a divo Georgio preservata a serpentina voragine prevaricata sua liberatione queritur quem sibi sponsum optabat gloriosum militem a romano cesare in carcerem coniectum detineri decima tertia autem Ioachino suo refert sacratissime virginis Marie mater Anna revelationem sibi per quietem factam de conceptione eius qua redemptorem mundi paritura erat deinde sequenti Marie egyptiace et proxima Pelagie cuiusdam poenitentias describit decima sexta vero virgo Maria condolet Ioanni evangeliste quod Pathmo insula exilio delatus sit decima septima autem Ursule sancte vitam et verba ad sponsum pro fide cristiana recipienda enarrat deinde sequenti sancta Anastasia vitam sese et destituta gentilitate fidem cristianam a Chrisogono recepisse ei gratulatur post quam Tecle sancte vitam et amorem quo Paulum apostolum prosequebatur recenset deinde Elizabeth sancta se concepisse Zacharie coiugi e montanis rupibus transcribit tres autem sequentes habent sanctarum Paule et Dorothee vitam et sancte Marthe victoriam contra draconem et omnium postrema author ipse explicans suam ipsius genealogiam et vite successus posteritati sese comendat
