978
Sub annum millesimum supra quadringentessimum et octuagesimum sextum publicata sunt opera Iacobi Omniboni viri natione itali et patria leoniensis epigrammata aliquot in laudem Antonii cuiusdam Bernardi pretoris vicentini non quidem ab uno sed a diversis scripta auctoribus in quibus nihil reperi quod epitomen requirat preterquam varias eius viri laudes a doctrina ab equitate a sanguine a moribus et ab ingenio desumptas adeo ut foelicem sese vincentia tali pretore iactet fuerint autem ea ipsa carmina usui si quem laudibus et magnis titulis efferre velimus sufficient enim non poenitendis exemplaribus
