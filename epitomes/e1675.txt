1675 Simphorani Champerii de mirabilibus divinis et humanis volumina 4 1720
Simphorianus Champerius lugdunensis vir iuxta theologus et philosophus inter quam plurima quibus litterariam supelectilem adauxit Mirabilium divinorum atque humanorum quatuor aeddit volumina Primum scilicet de mirabilibus sacrae scripturae Secundum de mirabilibus propositionibus Beati Pauli Tertium de propugnaculo religionis christianae Quartum de mirabilibus mundi secundum PtolomeumIn quorum primo sunt libri duo Primus de Mosis pentatheuco et prophetis Secundus de novo testamento In quibus eos omnes locos examinat in quibus mirabile quicquam ac reconditioris intelligentiae sibi visum est occulere citans scilicet quid circa eorum intellectum doctores quinque probate doctrine senserunt Secundum volumen habet ut dixi mirabilium propositionum divi Pauli theoremata secttumque est in sex libros Primus in epistolam ad romanos ubi Petri et Pauli apostolorum laudes scribuntur secundus in primam et secundam epistolam ad corinthos Tertius in epistolam ad galatas Quartus in epistolas ad ephesios Pphilipensis et collossenses Quintus in epistolas ad thessalonicenses ad Thimotheum et TitumSextus in epistolam ad hebreos in quibus quidquid reconditoris theologiae latet iuxta vulgarem aeditionem ac graecam intelligentiam diligentissime exponit Tertium volumen quod propugnaculum christiane religionis inscribitur in quatuor dissectum est libellos quorum primus est apologeticus adversum gentes docens in eo quid sit religio et quantum christiana caeteras antecellat quomodo praeterea antechristi aventum populus idolatriae inserviebat ubi et druidum figmenta confutat qui Martem Iovem Mercurium Appollinemet Minervamdeos esse finxerunt probans idola non esse deos sed unum esse christicolarum verum deumdocet et hic gentium testimonia de adventu Christi Secundus liber est contra Iudeos ubi probat inprimis Christum praenuntiatum fuisse a Iudeis sed populum eius adventum non intellexisse demum iudaicam perfidiam confutat ex eorum quibus in fitias ire non possunt prophetarum scriptis Tertius liber est contra haereticos in quo arrianos paganicos origenianos et symoniacos confutat Quartus liber est contra Mahometistas in quo docet inprimis sceleratissimi Magmedis originem ex patre persa malorum demonorum cultore et matre ismaelita quia vixerunt anno quarto et vigesimo supra sexcentesimum humanae salutis legem vero seu iniquissimam eius sectam inclarescere ait coepisse in romano pontificatu sedente Bonifacio quinto Mahumet tum vero scribit extinctum fuisse ad annum sexcentissimum32 cum natus esset Mahumetus annos quatuor et triginta his praelibatis docet quid spurcissimus ille seductor docuerit et quibus praestigiis homines irretieritubi habes quid de Christo in suo alcorano senserit et nonnulla etiam de antechristi adventu sumpta occasione a comparatione utriusque seductoris ad invicem postremo hic docetur quamta sit authoritas et praestantia christianae doctrinae Quartum volumen est de mirabilibus mundi in duos dissectum libellos quorum primus habet divisionem et situm omnium provintiarum et regionum orbis simul cum gentium ritu secundus vero civitatum totius orbis cathalogum cui postremo adiectus est ordo romanae ecclesiae In quatuor istis voluminibus nihil est reliquumquod epitomes faciem expostulet quare epitomatis hic statuo limitem
