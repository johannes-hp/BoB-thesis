1531 Sancti Hilarii opera complura
Sanctus Hilarius Pictavorum olim Gallie Aquitanie episcopus floruisse fertur sub annum incarnati verbi 371 Is cum ab Arrianis pro Christi nomine varias sustinueret iniurias tandem factione Saturnini episcopis Arelatensis decreto Viturensis synodi in Phrigiam relegatus annis quatuor exilio pressus est scripsitque tum ea tempestate cum ante exilium varia contra arrianos opuscula
Inter que 12 circunferentur libelli contra Arrianos de Trinitate in quibus varie sentientes de unigenito Dei filio Christo confundit ac tum auctoritatibus quas infitias ire nephas est cum rationibus ex eis deductis eliminat eos omneis a Christi fide qui Trinitatis mysterium violarunt et quamvis precipuam in his libris operam novari ut Arrianorum heresim extirparet negantium Christum Dei filium esse consubstantialem patri ac proinde asserentes ipsum non esse utrum demum interim tamen alios explodit non minus temere asserentes Christum non esse de filium ante secula subsistentem sed solum a tempore incarnationis Inter quos Hebionem quemdam et Sabellianos conmemorat Confutat et illos qui Christum de filium ne duos cum substantialem patri negarent deos asserere cogerentur affirmabant esse creaturam duos preterea asserentes deos et alios Christum astruentes non esse verum Dei filium sed adoptivum erudite admodum redarguit utque generali epitomatione hic calamo hic parcam simul et tabelle hereticas pravitates quarum prefate sunt precipue circa individue Trinitatis mysterium et circa unigeniti Dei filium eternam a Patre generationem et circa Spiritus Sancti ab utroque processionem egregie confutat quo fit ut plurimorum cogatur evangelicorum dictorum expositionem docere quibus dominus ultra humani sensus intelligentiam aliquid professus est cogitur et conceptionis qua per Spiritum Sanctum et eterni Dei Patris virtutem Maria Virgo concepit Christus mysterium altius repetere atque declarare et tandem quicquid ad unitrini Dei veritatem et ad probandam personarum divinarum coequalitatem congruit exactissime digestum hic reperies
Preter hos autem libros in quibus generali disputatione Arrianos omneis confutat particulares nonnullos edidit quorum extat contra Constantium hereticum unus qui Christum patri consubstantialem esse negabat contra quam quidem assertionem plurima Sacre Scripture auctoritatibus suffalla coniicit iacula Scripsit et duos libros ad Constantium imperatorem ille quem eum eundem ex collatione eorum qui his atque illis suggeruntur esse colligo contra quem priorem libellum scribit Illum enim non episcopum sed imperatorem constat ex pluribus que contra eum in priori libro scribit inter que sunt huiusmodi verba tyrannus iam non humanorum sed divinorum es episcopatus tuos donas bonos malis â€  conclusos urbe una minus terres fame debilitas hieme conficis dissimulatione depretias hoc tamen inter hos atque illos distare videtur quod in priori libro pluribus eum afficit convitiis hereticum et antichristum appellat et talem esse plane convincit in his vero eum piissimi imperatoris nomine dignatur magisque in his libris se purgat ab emulorum obiectis quam contra alios disputat licet in utrisque eos qui homousion esse Christum negant hoc est consubstantialem patri egregie confodiat est enim hoc horum librorum precipua supellex
Scripsit preter hos divus Hilarius libellum quemdam contra Auxentium Mediolanensem antistitem quem omnis impietatis insimulat planeque antichristum esse convincit Cum eum Arriani inter quos Valentem Ursatum Auxentium Germinium et Gaium commemorat negarent Christum esse eiusdem divinitatem cuius est pater concederentque sub false religionis velamine esse prestantem ceteris aliis creaturis creaturam eumque per voluntatem Dei ex nihilo substitisse et eum ante omnia quidem secula natum ex Deo Deum esse sed non ex substantia Dei esse neque divine in eo nativitatis maiestatisque eius que Dei est intelligendam in eo veritatem Hic Auxentius dum quandoque periculum ex horum assertione inminere sibi provideret paliatis verbis ab Arrianorum secta sese eximere conatus fuerat negans se Arrium scire cum tamen in Alexandria in arriana ecclesia cui Gregorius preerat presbiter esse cepisset eximere autem sese conatus est quia Christum ante omnia tempora natum Deum verum filium profitebatur sed Hilarius ostendit ex verbis suis id eum sic intellexisse ut secundum arrianos veritas ad filium referretur et non ad Deum et in patre Dei veritas esset in Christo veritas tamen filii scriberetur unde veluti sophistica fide imbutus hanc concedebat Christus ante omnia secula natus Deus unus filius ex vero Deo patre nolens tamen huic catholice veritati assentire Christus ante omnia secula natus verus Deus est e veri Dei patris verus filius Hunc igitur veluti hereticum et christiani nominis hostem in hoc libello Hilarius convincit annectus et blasphemiam qua imperatoribus Valentiniano et Valenti Hilarium episcopum ac Eusebium Auxentius insimulare studuerat qua nihil nisi impium sub religionis velamine latet
Edidit ad hec Hilarius librum quendam de synodis ad episcopos Germanie Gallie et Britannie scriptum In quod dum varia synodorum gesta conmemorat in quibus Christi nomine abolere conati fuerant Arriani congratulatur episcopis illis quod nihil de eis sinistrum hauserat quodque constantem in Christo Ihesu fidem hactenus servassent Confutatque verum Arrianos negantes Christum esse consubstantialem patri et verum Deum ex vero Deo patre ante secula natum et hec quidem in huius libri summa
Cui annexa est eiusdem Hilarii epistola quedam ad Apram filiam suam In qua solatur filiam ne diuturnam eius absentiam iniquo animo ferat et ut certe perdiscat eum sui gratia absentem esse sub verborum velamine eam ad castitatis votum amplexandum hortatur invenisse sese iuvenem testatum speciosissimum habentem margaritam et vestem inestimabilis pretii qui ea conditione sibi lubens futurus erat sponsus Christus intelligens cuius nuptiis alias omneis posponendas esse ostendit
Extat preter hec Hilarii opuscula expositio quedam loculentissima eiusdem super psalmos quam duobus commentariis distinxit primo a psalmo primo usque ad septuagesimum secundo a centesimo decimo octavo usque ad extremum id quod factum verisimiliter coniecturandum est eorum industriam qui emendationis falcem in libros Hilarii ingesserunt cum per iniuriam temporis residum forte psalmorum perditum compererunt In hac autem expositione primum docet multiphariam psalmos a diversis divisos hebreorum enim inquit alii in quinque libros divisos volunt esse ut sit usque in quadragesimum psalmum liber primus et a 40 usque ad 71 liber 2us ab hoc vero usque ad 88 liber tertius et ex eo usque in 104 liber quartus ab hoc vero in extremum liber quintus eam forte divisione eligentes quod quatuor primi libri secundum eam partitionem omnes habeant in conclusione sua fiat fiat Alii autem in 3 quinquagenas diviserunt De titulo autem ait alios eos Davidis psalmos id quod nunc vulgo observatur vocasse quod quidem ipse non probat sed inscribendus inquit est liber psalmorum ex quo non a dande solum sed a pluribus psalmi sint editi prophoetis Post hec suggerit nonnulla vice preambulorum ad psalmorum faciliorem intelligentia et presertim ad declarandam earundem utilitatem facientia deinde ad expositionem precedens erudite admodum mystica queque declarat notans in principio cuiusvis id quod principium in psalmorum intelligentia est ex cuius persona vel in quem ea que dicuntur intelligi opporteat Quo notato facilis admodum est psalmorum textus quem tamen eo non contentus ita elucidat ut nihil in eo relinquat involucri sed uti psalmorum liber est veluti thesaurus quidam totius Sacre Scripture ita in hac sua expositione non pauperem theologie reconditioris thesaurum prodit quem non possum nisi erudite expositionis nomine comprehendere
Scripsit preter hec Hilarius super evangelium Mathei quod in tres et triginta canones disseruit quibus Christi vite precipuos actus et eorumdem mysticam significationem fideliter ac admodum profunde edocuit Reliquum nihil est in ea sua expositione quod spetiatius efferre oporteat quare hic operum divi Hilarii qui hactenus in manus meas devenere epitomen claudo
