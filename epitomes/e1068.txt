1068 Sacramantorum ac divinorum officiorum administrationis tractatus quod incipit Medice cura te ipsum 559
Liber quidam sine auctoris nomine hac inscriptione lucem induit Tractatus sacerdotalis de sacramentis deque divinis officiis et eorum administrationibus qui ut amplius tibi innotescat huius est principii Medice cura te ipsum Habetque in principio premissa functione sacramenti singulorum sacramentorum effectus materiam formam utilitatem et necessitatem modumque quo administrari debeant Id que praxi quadam observata ut quantumvis agrestis sacerdos non mediocrem possit ex eo libro instructione desumere Inter que incident de cathecismo et exorcismo deque casibus papalibus et episcopalibus ac modo queve confessor observare debet erga confitentem et precipue erga infirmum ac egrotantem Item de qualitate dinoscendorum peccatorum mortalium et venialium necnon de sponsalibus et matrimonii impedimentis tamque de iis que sacramentis appendent multa scitu digna digeruntur Post hec vero misse mysteriorum et canonum eius luculenta in eo libro habere expositio quam subsequitur statim modus quo hore canonice sint recitande et qua intentione ac a quo et quando dicende Postremo vero de censuris quibusdam ecclesiasticis ut est excommunicatio suspensio interdictum deque irregularitate multa ex iure canonico depromens quando scilicet huiusmodi censure incurruntur et qualiter sententia alicuius earum ferenda sit edocto tractatui ille sane perquamutile sacerdotibus presertim non usque adeo in sacris litteris aut canonicis sanctionibus eruditis finis prescribitur
