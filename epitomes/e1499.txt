1499 Baptiste Fulgosi de dictis et factis memorabilibus collectanea
Baptiste Fulgosus Genue olim dux et tum per seditionem a Paulo Fulgoso sunt qui dicunt Fregoso cardinale patruo magistratu deiectus et urbe pulsus ad levandam animi ob exilium egritudinem in studiosorum gratiam scripsit vernacula eadem tuscana lingua ad Petri filii formandos mores collectanea que ex variis auctoribus excerpsit tantum ex Valerio titulos rerumque capita mutuatus Exempla vero resque gestas quas vel Valerius omisit vel que post eius mortem acciderunt describens Cuius quidem operis cum vengam singula articulatim in epitomen cogere discurram per novem in quos collectanea dissecuit libros et quicquid capitatim in eis tractatur generali capitum explicatione dicam In primo igitur libro qui sex capitibus distinguitur tractatur de religionis cultu de spreta religione de ominibus sive auguriis de prodigiis de somniis de miraculis Est autem veluti in hoc libro ita in octo sequentibus cum de religione aut aliquo alio dicam tractari propositum ut candide lector intelligas exempla ab auctore preclara suggeri quibus docet qui in eo quod titulus capitis indicas insignes atque preclari extitere Hoc premonito sat fuerim librorum capita perstringere Tractat igitur in libro qui in 5 capita discinditur de priscis institutionibus de militari disciplina de iure triumphandi apud rhomanos de censoria nota seu animadversione qua insigniter quandoque censores rhomani in alios sumerunt et de maiestate cuius quidem nomine honorem hic intelligit per virtutem vendicatum Tertius in octo dissectus est capita Tractaturque in eo de indole quam vocat presignificationem quam homines in tenera prese ferunt etate future sortis sue iuditium Tractat deinde de fortitudine de patientia de iis qui humili fortuna orti clarum sibi nomen vendicarunt de iis qui claris parentibus orti degenerarunt de iis qui patrie consuetudinem in vestibus et ornamentis excesserunt de sui ipsius nimia confidentia et de constantia Quartus deinde liber est de animi moderatione de iis qui cum inimici aut etiam hostes eunt non amicitia modo sed eciam affinitate se devinxerunt de abstinentia atque continentia de paupertate de pudore de coniugali charitate de amicitia et de liberalitate In quinto libro agit de bonitate atque clementia de gratis de ingratis de pietate erga parentes de pietate erga fratres de charitate in patriam de parentum in liberos indulgentia de parentum severitate in filios de parentum in suspectos filios moderatione et de parentum equitate animi in ferenda filiorum morte Sextus liber igitur habet capita de puditia scilicet de iis qui libere dicta aut facta sunt de severitate de iis que graviter aut dicta sunt de iustitia de republica atque privata fide de uxorum fide erga maritos de servorum fide erga dominos de morum et fortune mutatione de iis qui ex humili fortuna ad grandem emerserunt deque humanis casibus et fortune varietate Septimus liber in novem dissectus est capita In quibus agitur de foelicitate quam veram sortitum fuisse in hoc mundo autumat preter Heliam et Enoch quos a Deo assumptos in paradyso ad finem usque mundi degere constat ex quo protoplasti eiecti fuere Agit consequenter de sapientum dictis et factis de astute dictis et factis de militaribus stratagematis de repulsa de necessitate de iis que ex testamentis legitimis abolita sunt de testamentis que firma manserunt cum causa inessent ut rescindi deberent et de iis qui contra communem opinionem heredes sibi delegerunt Octavus liber habet capita 16 in quibus agitur de reis magnorum criminum quamobrem vel damnati vel absoluti fuerint de insignibus privatis iuditiis de foeminis que doctrina insignes fuere de disquisitione per tormenta de testibus de iis qui in alios animadverterunt super iis que ipsi aliquando patrarant de industria atque studio de ocio quante sint eloquentie vires quantum habeat momenti venusto actos et pronunciatio quam ingentes sunt quarumdam artium effectus qui quedam arte effici nequeant qui omnes artis sue optimi sint auctores atque disputatores de senectute de glorie atque phame cupiditate et postremo que res magne quibusdam contigerint In nono libro qui in totidem atque precedens in 16 scilicet capita dissecatur agitur de hominum luxuria atque delitiis de crudelitate de ira atque odio de avaritia de superbia de perfidia et proditione de violentia atque seditione de temeritate de errore quantum scilicet valeat ac possit de vindicta de scelerate dictis aut factis de inusitatis mortis generibus de nimia vivendi cupiditate de iis qui anxie custodie sue invigilarunt quibus suorum fides suspecta erat de iis qui effigie sibi permultum similes fuerunt et postremo de iis qui obscuro orti loco per dolum claris se familiis inserere conati sunt De quibus quidem omnibus diffusiuncule et de plerisque admodum liberali calamo tractatur nihil vulgare sed admirandum adeo quicquid scripsis venatus ut pluries de fide adhibenda addubites nisi auctoritatem viri tanti facias ut nihil ultra desyderes Non enim ut plerisque alii qui eamdem operam narrarunt auctores citat inter narrandum ut quid quisque dixerit sentire possis sed in voluminis totius exordio protestatur ex centum et quadraginta quatuor antesignanis auctoribus collectanea sua sese excepsisse auctoresque ipsos omneis cumulatim citat quos in epitoma cogere ut supervacaneum duxi ita per iam dicta muneri aulo quod hoc volumen sat fecisse estimo
