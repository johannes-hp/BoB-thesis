220 58
Antoninus Pius Cesar Augustus ut merito in omnibus pii nomen asse queretur totius orbis itinera ad comunem usum scribere curavit quorum admodum pauca fracmenta ad nostram usque etatem pervenere nam quod vulgo Antoninii itinerarium circumfertur frater Ioannes Annius Viterbiensis indefessus antiquitatis indagator nullatenus Antonino adscribendum censet pluribus adductus argumentis a se in principio explanationis dictorum fracmentorum recensitis ceterum ad diverticulum unde digressi summus redeuntes in dictis fracmentis post habita prohenii portiuncula id quod ex itinerario superest tantum sex sunt vie seu itinera que ab urbe in gallias ducunt videlicet maritimum lutoreum aurelianum cassianum tyberinum et flaminium in quorum descriptione ennumeratis termino insignioribus urbibus sive oppidis interiacentibus absque distantiarum sive milliariorum assignatione eundem Antoninum processisse idem Annius testis est
