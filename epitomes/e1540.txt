1540 Anselmi Meiani enchiridiun naturale
Anselmus Meianus a Monte Meiano sic appellatus ad annum nonum supra sesquimillesimum posteritatis plausus sibi vendicavit enchiridio quodam naturali In quo sexaginta questionibus et earumdem resolutionibus totam naturalis philosophie supellectilem censuit
Quantum enim attinet ad physice peritiam nihil eius perscrutatoribus ventilari solitum est quod non exacte discusserit quod ut evidentius constet adscribam succincte questionum resolutorias assertiones dum hoc prius notavero Philosophia ab eo triphariam discendi in moralem scilicet realem et sermocinalem quarum specierum hanc tertiam vocat scientiam que de sermone veluti suo obiecto consyderat uti sunt grammatica rhetorica et logica Philosophiam autem moralem vocat eam que consyderat de moribus humanis quomodo scilicet agendum circa moralia agibilia sit edocens Philosophiam vero realem vocat scientiam consyderantem res non ea ratione qua quis operatur circa illas et sub hac spetie comprehendit mathematicam scientiam naturalem et methaphisicam quarum mathematica aut consyderat res sub ratione quantitatis discrete uti est arithmetica aut sub ratione quantitatis continue uti est geometria Philosopia vero naturalis consyderat res sub ratione motus et mutationis Metaphisica vero sub ratione absoluta entis per rationes quidditativas dicibiles de ipsis rebus Hoc veluti preambulo annotato adiicit et differenciam inter scientiam practicam et speculativam venians eamdem ex ratione finium quia scilicet huius finis sit ipsa contemplatio Illius vero opus seu operatio ipsa ponit deinde conditiones subiecti attributionis alicuius scientie ex quibus infert prime questionis resolutionem ens scilicet naturale esse subiectum naturalis scientie quia est principaliter in ea consyderatum et est adequatum illi scientie et omnia tracta in ea reducuntur ad ipsum que sunt conditiones veri subiecti Hoc deinde ens naturale probat esse cognoscibile primamque demonstrat que de eo habet cognitionem esse singularem alicuius sensibilis cuius gratia docet hic incidenter quid sint cognitio sensitiva et intellectiva tam interior quam exterior Nota et incidenter pro isto statu nos non posse habere notitiam intuitivam substantie corporee Docet et circa hec Deum esse a nobis cognoscibilem cognitione simplici communi absoluta et etiam connotativa non tamen singulari et absoluta licet bene concedat ipsum esse cognoscibilem cognitione singulari connotativa ipsi propria sicut fit per istum conceptum hoc creativum hoc beatificativum ubi etiam notat intellectum nostrum multas de Deo formare propositiones quas nescimiles nullus unquam philosophus de eo in lumine naturali formavit cuiusmodi sunt iste de qui est trinus et unus Pater in divinis generat filius est incarnatus etc Probat deinde entis naturalis totam substantiam non esse materiam sive ens ipsum sit animatum sive inanime sed aliquid preter ipsam esse ratione operationes proveniunt alie in aliis entibus naturalibus Ex pluribus post hec aliis questionibus colligo principia cuiuslibet entis naturalis esse tria materiam scilicet formam et privationem quorum illa sunt principia per se privatio vero per accidens singula tamen principia sunt quoad fieri Numerum ad hec non esse aliud quam rem numeratam et ex consequio unum ut est principium numeri non dicere unitatem superadditam rei uni quemadmodum nec unum ut est passio entis importat entitatem superadditam enti Quantitatem etiam continuam probat esse rem quantam idque vere in omnibus entibus naturalibus non compositis ex materia et forma rationali Nam in his inquit res quanta non est sua quantitas nam quantitas ait hic est materia ast hominem constat non esse suam materiam Homo preterea totum nihil esse aliud quam omnes suas partes simul sumptas neque has esse aliud a suo toto fieri etiam nihil posse ab agente naturali secundum communem nature cursum nisi subiecto presupposito miraculose tamen id fieri posse admitti si enim species sacramentales approximentur igni circa eas causatur aliquis calor qui tamen in nullo est subiecto cum ibi nullum sit subiectum preter corpus Christi Et hec que de agente naturali dixit intellige tu de agente non libero constat enim secus esse de agente libero Colligo preterea ex questionum resolutionibus res artificiales non distingui a naturalibus et figuram pure rei naturalis non esse aliud quam rem figuratam aliquam tamen rem figuratam non esse suam figuram uti sunt omnes homines ubi incidenter notat contradictoria predicata sex modis verificari succesive de eodem per acquisitionem scilicet deperditionem et motum localem et propter mutationem factam in alio et propter lapsum temporis aut propter aliquem specialem modum se habendi Probat deinde formam substantialem in aliquibus actionibus naturalibus esse principaliter effectivam uti est quando ignis generatur ex igni et in aliquibus formam accidentalem cum enim quelibet forma ex sua natura nata sit producere aliquam operationem ipsa illius erit effectiva causa Causarum post hec quator probat esse genera dumtaxat effitientem scilicet finalem materialem et formalem quarum naturas spetiatim explicat Deinde incidens in eam que circa secundum librum phisicorum tractari solet materiam de monstris resolutione asserit monstrum a natura intendi non tamen intendi monstrum a natura propter vim appellationis in hac secunda propositione Denotatur enim in ea intentionem nature ferri in ipsam monstruositatem et in priori non denotatur nisi natura intendere ens quodquidem per accidens efficitur monstrum Docet autem circa quomodo differant monstrum portentum et obstentum Portentum vocas quod naturaliter accidit raro tamen sese ostendens et futurum aliquid cum temporis intervallo denuntiat Ostentum verum dicit id quod raro sit et statim aliquid futurum denuntiat ut est tonitrum factum inquit in sereno die et cometes igneus Ast monstrum est ens ait productum preter solitum cursum nature sub dispositionibus notabiliter disconvenientibus rebus eiusdem speciei et hic continuo assignat causas generationis monstrorum ponitque aliquod notabilia exempla de monstris olim visis Probat post hec motum non esse rem distinctam a mobili sed motum localem esse mobile quod movetur et alterationem esse qualitatem que succesive acquiritur neque ponenda esse mutata esse indivisibilia continuantia partes motus durantia precise per instans neque mutationem subitam esse rem indivisibilem a qualibet re permanente disdinctam durantem precise per instans que omnia ut et plurime precedentum assertionum vie sensende nominalium concinunt et realium opinioni obviant Astruit et circa intensionem forme accidentalis fieri per adventum nove forme et contrarias formas accidentales in nullo gradu se posse compati in eodem subiecto adequato naturaliter quidem supernaturalem enim suspensis earumdem activitatibus id bene admittit quemadmodum neque infitias induas formas substantiales posse informare eamdem materiam Probat post hec non posse dari infinitam creaturam sine ipsa sit accidens sive corpus Deinde declarans naturam loci et modum docens quo singula sunt in loco aliqua quidem definitive et alia circunscriptive demonstrat in eodem loco posse esse duo corpora diversa composita ex materia et forma et idem corpus posse simul esse in duobus locis circunscriptive Vacuum autem dari per naturam non posse ostendit licet bene per potentiam divinam quod si detur moturum probat in ipso mobile in instanti Asserit deinde tempus esse coelum regulariter motum et non entitatem successivam distinctam a re permanente ubi non nihil sibi est negotii in oppositum et forte rectius sentientium confutatione Docet deinde sex esse motum species generationem scilicet corruptionem augmentationem diminutionem alterationem et loci mutationem quarum proprietates compendiose declarat et hic etiam ostendit motum per se solum esse ad tria predicamenta videlicet ad quantitatem qualitatem et ubi Ostendit preterea magnitudinem quamvis componi ex magnitudinibus et nullam ex indivisibilibus neque esse ponendum in magnitudine aliquod indivisibile quod ab aliis punctus vocatur Incidenter etiam hic monet questionem an angelus possit moveri a aqua se eximit distinctione duplicis motus quemadmodum enim inquit duplex est locus alter descriptivus alter definitivus ita potest dici motus alius circumscriptivus et alius definitivus Ille inquit fit dum partes mobilis correspondent partibus spatii ita quod continue se habent commensurative quoquidem motu non movetur angelus neque ullum insectibile quia non habet partes sed est alius motus definitivus qui fit dum mobile pertransit spatium succesive et continue non se habendo conmensurative et tali inquit motu moventur angelus et anima rationalis separata a corpore Mota post hec questione an omne quod movetur ab alio moveatur disserit in resolutione nihil seipsum movere adequate ita quod nihil aliud ad motum eius concurrat et incidenter ostendit gravia et levia dum moventur ad suum locum naturalem non moveri a coelo ut nonnulli antiquorum false opinati sunt sed grave similiter et leve seipsum moveri dum ad suum naturalem locum fertur quem et animalia a se ipsis inquit moventur et hec assertio est earum quas circa libros physicorum ab eo discussas colligo postrema et licet ipse euchiridion suum non dissecet in partiales tractatus sed permixtim omnia confundit Placet seorsum que circa quosque naturalis philosophie libros asserit in epitomem redigere
Dicam igitur nunc de libris de coelo et mundo in quibus asserit Deum non potuisse producere mundum ab eterno quam quidem assertionem multis tum rationibus cum auctoritatibus stabilire studet Inquirit deinde an proiectum dum reflectitur in puncto reflexionis quiescat et in resolutione questionis partem astruit assertoriam nisi ipsum impediatur idemque asserit de mobili moto ad suum locum naturalem Probat et hic proiectum postquam recessit a manu proiicientis non moveri a manu proiicentis sed a quadam qualita sibi impressa per impulsum proiicientis Colligo post hec ex aliarum questionum resolutionibus coelum habere materiam tanquam partem esentialem et eam esse eiusdem spetiei cum materia elementorum Coelestes ad hec orbes esse duodecim totales ubi declarat ea que philosophi pautiores ponentes senserunt Colligo et terram esse corpus rotundum quiescens in medio mundi et ipsam esse gravem simpliciter et terre magnitudinis et gravitatis centrum esse idem cum diversa eorumdem contraponentium confutatione
Post hec circa materiam librorum de generatione et corruptione ostendit generationem in creaturis docens quotupliciter ipsa accipiatur ubi ostendit coniunctim nullam formam substantialem que prius fuit in genito manere in corrupto unde tamen aliquam eamdem qualitatem hoc secundum probat nam dum exercere generatur ignis remanetur humiditas que prius inherebat eidem materie dum erat sub forma substantiali ipsius aeris Primum autem probat quia si aliqua forma maneret maxime esset forma corporeitatis sed illa probat non manere Docet quid et quotuplex sit ac quomodo fiat augmentatio ubi etiam coniunctim docetur quid requiratur ad hec quod agens agat in passum Ostendit ad hec generationem mixti fieri ab agente mediante actione miscibilium et elementorum formas non manere formaliter in mixtis et numerum elementorum sumi ex combinationibus quatuor qualitatum primarum activarum et passivarum ubi etiam docet pluscula ad elementorum naturam pertinentia Deinde ad libros meteororum spectantes materias discutiens ostendit inprimis mundum huc inferiorem necessario necessitate naturali esse contiguum superiori hoc est coelo ac proinde necesse esse ut eius virtus inde gubernetur Hoc prelibato probat impressiones ignitas generari in aere docens simul modum quo generantur ubi coniunctim ostendit cometam et galacea non esse eiusdem speciei spetialissime quia cometa est de natura elementari et galacea de natura coeli Confutat et eos qui de comete natura et effectu perperam senserunt Deinde docet quomodo generentur in aere pluvia ros pruina grando et cetere impressiones aquose Docet preterea quomodo fontes generentur ex aere incluso in visceribus terre qui quia valde infrigidatur a terra que in concavitatibus est multum frigida convectitur in aquam Fluvios autem docet generari ex fontibus et hic permixtum docet qui sint celebriores totius orbis fluvii et fontes Docet deinde nonnulla de fluxu et refluxu maris cuius causa influens est luna ubi etiam explicat causam salsedinis maris Declarat preterea quomodo generentur montes et venti et unde flatum emittat duodecim genera ventorum Probat et hic ventum non esse aerem notum sed exhalationem calidam et sicam non facile inflammabilem lateraliter motam propter repercussionenem frigiditatis medie regionis aeris Docet insuper quomodo generatur terremotus cuius sex ponit species ruinam tremorem titubationem pulsum perforationem submersionem et cesionem Declarat et quomodo generetur tonitrum ex exhalatione calida et sicca rumpentem nubem ex ignis extinctione in nube aquosa ubi etiam notat quomodo generetur fulmen ex exhalatione calida et sicca valde subtili que exhalatio calida et sicca per frigiditatem nubis proiicitur impetuosissime deorsum et in illo motu velosissimo inflanmatur Explicat et fulminis accidentia que apud Aristotelem habes intextu Docet preterea quomodo generantur typho ac ethnephias quorum illum definit ventum retrusum versus terram cui obviat alius ventus ipsum impediens et involvens ad quam involutionem sequitur motus gyrativus elevans pulverem quem inquit contigit esse adeo fortem ut evellat arbores Ethnephiam autem dicit generari quando intra nubem valde frigidam includitur exhalatio multum calida et sicca grossa et terrestris Hec enim per contrarium suum fortificatur a calore et petens exitum frangit nubem in debiliori eius parte et dum exit a nube pellitur a frigiditate nubis versus terram que sic pulsa incipit moveri lateraliter versus terram impetuosissime Huius autem effectus asserit aeris obscurationem et pluviarum sequelam Differt hic ventus a typhone quod hic grossus typho vero subtilis Typho girative movetur hic vero lateraliter Agens post hec de yride querit an ne ei insunt veri colores et in resolutione negativam questionis partem amplexatur unde illud quod circa yridem apparet esse color ait non esse nisi lumen aut nubem luminosam quomodo autem yris similiter et halo qui est circulus apparens circa solem lunam vel aliud astrum generentur compediose hic explicat Postremo autem circa hos libros docet quomodo intra terram generentur lapides gemme ac metalla
Deinde libros de anima deveniens suscitat primo questionem an scientia de anima sit de genere bonorum et honorabilium In cuius resolutione docet de modo quo de anima habet scientia nonnulla nam deinde generaliter concludit omnem scientiam esse de numero honorum honorabilium Examinatque continuo definitionem nam Aristoteles asserit animam esse actum primum substantialem corporis physici in potentia vitam habentis quam sic exponit nam est forma substantialis corporis vivientis potens in eo exercere operationes vitales Probat deinde animam intellectivam esse totam in toto et totam in qualibet parte hominis eamdemque esse animam sensitivam et intellectivam ubi non nihil sibi est negotii in oposite opinionis confutatione Ostendit et anime potentias volitivam scilicet intellectivam et sensitivam non differre ab anima licet potentie instrumentales que sunt organa bene disposita sint realiter ab ipsa distincta sunt enim corporea Docet post hec quinque sensum quos 5 in quolibet animali perfecto esse probat naturam et obiecta et sane non pauca neque etiam inutilia de iis que sensibus accidunt solvens scilicet questiunculas et problemata que circa sensuum naturam excitari solent Sensuum autem organa probat esse de natura elementari visus scilicet organum nature agnee organa vero auditus et olfactus nature aeree relinqua duo tactus scilicet et gustus organa nature terrestris et his quidem libros de anima coniunctim cum libro de sensu et sensato cuius eadem est materia cum secundo de anima absolvit Quoad 3um de anima ubi Aristoteles agit de intellectu unicam colligo ex eo conclusionem intellectum scilicet agentem esse formam substantialem hominis et ipsum non esse unicum in omnibus hominibus ubi Averroim oppositum sentientem explodit
Proxime autem post has questiones sunt de memoria et reminiscentia quarum differentias docet simul cum modo memorandi memoriam docens esse circa preteritum tamquam circa suum obiectum propinquum Docet et qui sunt bona prediti ex dispositionibus naturalibus memoria et qui contra sint obliviosi Excitat post hec questionem que ad librum de sensu et sensato pertinet an scilicet in animali organum primi sensitivi sit cors ubi notabis per primum sensitum ab Aristotele qui hunc questionem discutit intelligi sensum communem Hunc Galenus princeps medicorum in cerebro statuit quem plures secuti sunt auctor tamen cum Aristotele se de eius locat in corde quia illud inquit est organum sensus communis sine quo animal nullo modo vivit sed sine corde animal nullius capax est vite fuerit igitur sensus communis organum cor unde expertum asserit arietem cuius caput erat amputatum per multos passus ambulasse
Docet post hec quid sint somnus et vigilia quos passiones ait esse conmunes corpori et anime et circa idem probatque omne animal sanum dormire et vigilare Somni autem causam efficientem dicit esse evaporationem ascendentem ad cerebrum que ibi infrigidatur et descendit ad cor Postquam autem descendit Spiritus vitales ex singulis membris fluunt ad cor ut ipsum confortent caloremque eius intendant quibus destituta alia membra cessant ab operatione que cessatio vocatur dormitio hanc somni generationem variis signis explicat Deinde docet quomodo generetur somnium quod est apparitio facta in somno cuius generalem generationem fieri ait quia species rerum sensibilium facta sensatione manent in sensu communi et in somno moventur ad motum spiritum et ad motum aliorum humorum et sic species ille se offerunt sensui communi quibus mediantibus causatur in eodem sensu communi apparitio docet et nonnulla alia de natura somniorum ut prius scilicet per que sed somnia possit quis divinare de futuris si hec in eo relegito puto enim friuda
Postremo pro libello de longitudine et brevitate vite necnon pro libello de vita et morte querit utrum calidum et humidum sint causa longe vite et concludit questionis partem assertoriam dummodo tamen ipsam sint bene proportionata Mortis causam dicit esse frigidum et siccum et ceteris paribus asserit animalia degentia in regionibus calidis esse diuturnioris vite quam que degunt in regionibus frigidis assignat et causas brevitatis vite ubi hoc solum adscripsero homines temperatos dici ab eo longissime vite deinde sanguineos deinde colericos deinde flagmaticos et omnium brevissime vite melancolicos que quidem est huius enchyridii assertio postrema
