1024
Gregorius Nazanzenus Constantinopolitane urbis olim episcopus quem divus Hieronymus in libro illustrium virorum preceptorem suum appellat inter plura alia quibus rem literariam locuplectavit librum quemdam apologeticum posteritati reliquit huius argumenti egre ferens pius vir a patre episcopo sese in sacerdotium subrogari discessit ad tempus fugitque eius conspectum postmodum vero regressus libellum hunc apologeticum veluti pro concione legit in ecclesia causas per eum discessus sui ac eciam reditus  allegans discessum quidem formidine tanti oneris post patrem etenim in episcopum  suffectus est excusans regressum vero quod sine gubernatore ecclesiam periclitari prospexerat has autem duas causas sic deducit ut interim longe eruditissime sacerdotum dignitatem et episcoporum ac prelatorum omniumque tandem qui aliis presunt curam et anxietates edoceat tenerrime simul deplorans sacerdotum multitudine atque insolentia et inhonesta conversatione eo miserie viros ecclesiasticos devenisse ut omnium fere estimentur vilissimi quod si sub ea   quibus hec scripsit tempora ita sese  habebat quid per Deum inmortalem hac tempestate vir sanctus circa hoc sensisset sed hec alias munus credo meum executus fuero si preter iam dicta subsuam egregium sese Gregorium prestitisse censorem eorum qui tanta dignitate abutuntur quique redditus crucifixi perditissime dilapidant conqueritur adhec beneficia ecclesiastica plerumque indignis et favore potius quam meritis conferri quorum ad sacerdotia iam promotorum abusus sic pie taxat ut simul saluberrima prebeat ad bene beateque vivendum precepta donavit adhec posteritatem libello quodam de fide inscripto in quo trinitatis plurima misteria quibus perversi quidam heresiarche quales inter cetera citat aríanos et sabellianos fidem catholicam deturparunt de incarnationis preterea mysterio et modo quo verbum pro filio sumitur et modo quo spiritus ab utroque patre scilicet atque filio procedit non nulla que cum simplices tum hereseos disseminatores invulgaverant brevem quamdam declaratiunculam  fecit qua fidei synceritas optime probatur ad calcem vero epilogatam in nicena synodo fidem adscribens finem ei libello imponit preter quem extant orationes aliquot sue una de seipso ex agro reverso qua tentationibus viriliter resistendum esse cum pluribus ad beatam vitam preceptis docet altera est de dictis illis Hieremie ventrem meum ventrem meum doleo et sensus mei turbati sunt in qua perseverantiam in bonis operibus suadens principes omnes ratione imperatoris qui  aderat ei sue concioni et per eos omneis qui aliis presunt ad modestiam equitatem et sui ipsorum agnitionem atque clementiam hortatur extat et alia sua oratio de reconciliatione et unitate monachorum in qua religionis laudes et utilitatem recensens viam simul docet qua per eam ad futuram perducamur gloriam in eadem eciam orationis continuum usum diffuse commendat ad hoc nos astrictos esse volens ex innumeris que recenset adeo nobis collatis beneficiis   sunt mihi et alie due orationes ab eodem edite altera de vastatione grandinis in qua sumpta occasione a tempestate grandinis suborta malorum omnium que  patimur peccata nostra occasionem  prebere et Deum quantotius post offensam placandum esse sedulo docet adversitates autem si quando obveniant iustis malorum causa eas toleranter ferendas esse et supplicationibus et precibus tempestatibus occurrendum esse vehementer hortatur altera vero que est de arrianis docet non esse publice et coram vulgo temerario quodam ausu de divinis mysteriis id quod arríanos fecisse queritur disceptandum esse satius ducens in iis que fidei sunt fideliter credere quam subtiliter contendere disputationibus autem omnibus sumam adhibendam esse modestiam et nihil citra auditorum capacitatem discutiendum esse prefatis monitionibus adiicens finem ei orationi imposuit preter quam plures alias multe profecto eruditionis edidit quorum alias epithomen confeci
