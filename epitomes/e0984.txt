984
Liber quidam in lucem prodiit anno supra millesimum ac quadringentesimum quinto de munditia et castitate sacerdotum inscriptus quem quisquis edidit hactenus enim de auctore nihil michi constat hoc exordio eum auspicatus est voce lamentabili et amaro corde eoque in treis dissecto partes in prima rationes colligit atque auctoritates quibus viros ecclesiasticos et sacramenta contractantes astrictos esse ostendit ad continentiam et castitatem et has quidem non leves adduxit sed preter comunes rationes quibus sacerdotes castitatem debere servare ostenditur ex utroque instrumento veteri scilicet atque novo dessumptis auctoritatibus et sanctionibus insuper iuris tam civilis quam pontificii curiosissime et summo studio continentiam ab eis observandam esse deducit in secunda autem parte chaos  delictorum et periculum que contra facientes incurrunt multis exemplis et auctoritatibus ostendit in tertia vero qua poena coercendi sint delitiis et libidini dediti sacerdotes et que fornicarios presertim presbiteros maneat vindicta abunde discusso finem operi suo prescribit quod quisquis e voluptuosis sacerdotibus accurate perpenderit non poterit non alium hominem induere quo Christum qui ab eis modo suo creationis fere creatur non offendant 
