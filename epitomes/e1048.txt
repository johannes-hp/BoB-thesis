1048
Guilielmus episcopus parrhisiensis alvernus anno supra trigesimum et ducentesimum millesimo apud gallos celleberrimi nominis tot ac tanta fecit in rem literariam auctaria ut antesignani theologorum honor sit non immerito ei attributus nam preter alia quorum alias mentionem feci opuscula de fide librum quemdam edidit in quo profundissimi theosophi munere functus que nescessario ad fidei integritatem requiruntur simul cum variis fidei et eius fructuum excellentiis longe eruditissime docet errorum fidem denigrantium insertis passim confutationibus quibus veluti per oppositorum reiectionem veritas clarius elucescat cumque tota fides in duodecim illis symboli apostolici consistat articulis eorumdem aliquos veluti ramos reliquos vero ut radices sumendos esse docet omnium tamen fundamentum ponens credere Deum esse de legibus autem librum edidit in quo subtilissime de veteris legis cerimoniis disseruit nullum pene oblitus mosaice legis ritum cuius non fecerit mentionem inter cetera probans nihil superfluum aut preter iustam rationem fundatum in ea contineri hoc tamen ita discernit ut neminem modo posse salvari indicet nisi confirmatum in lege Christi cuius ratione varias diversorum impostorum confutat hereses in idololatras nusquam fere non stomacans et erudite in eorum destructionem disputans mahumetice autem secte radices ita evellit ut neuniquidem eiusdem ramulo fomitem relinquat sed imposturas Mahumeti recensens funditus quicquid rudi populo per eum erat impositum eradicat sunt et alia multa subtiliter in eo libro digesta quorum speciatim mentionem facere ob materiarum indigestum ordinem pretermitto ratus hoc solo eius libri epithomen me non inepte confecisse quod legis eum dixerim veteris omnes fere continere cerimonias simul cum misteriis et causis eorumdem reliquum autem nihil habet preter legis definitionem et partes quarumque sunt de essentia legis et que non breviter item perstringit neque preterierim commode sacrificiorum ab eo recensita genera et tabernaculi mosaici figuram compositionem atque compositionis et situs rationem sed hec omnia ceremoniarum nomine comprehendisse sat duxi extat autem eiusdem liber de virtutibus in quo quidquid de virtutis natura et speciebus multiplicique differentia sive a philosopho sive theologo requirere possis eruditissime discussum est cum virtute anime cui veluti in mediato insunt subiecto earumdem gratia de anime natura potentiis atque potentiarum operationibus deque variis habituum anime proprietatibus necnon de voluntate plurima subtilissime digerit in omnibus ita disputans ut philosophum ne maiorem an theologum dixeris facile addubites que enim Tullius que Aristhoteles queque Plato de virtutibus senserunt que adhec theologorum schola de eisdem quatenus ad eterne foelicitatis remunerationem promerendam de eis loquntur omnia permistim edocet insertis passim questiunculis quibus philosophi morales palestram exercere solent quarum una est de bonis naturalibus que contra pelagianos non sufficere probat ad prometendam eternam beatitudinem est et difficultas de distinctione morum et habituum simul cum plurimis quibus vitam humanam potissimum deturpari docet sunt preterea de excellentiis et distinctione virtutum cardinalium simul cum appellationis earumdem ratione quamplurima erudite admodum ab eo suggesta de intentione adhec et virtutum remissione qualiter scilicet virtutes eis recipiant multa philosophice digerit et circa horum singula nusquam fere virtuti cuius excellentias prosequitur oppositi vitii detestationem non annectit est et alius scriptus ab eo liber huic non absimilis de moribus in quo fidei timoris domini spei charitatis pietatis zeli paupertatis humilitatis et patientie varias laudes atque excellentias qualibet fere harum virtutum de se ipsa loquente inducta effert et licet precipuam sibi eius libri supellectilem vendicent virtutes prefate interim tamen varia morum precepta vitam beatam veluti typo quodam comprehen dentia tradit id quod idem sed partius fecit in eo libro quem de vitiis et peccatis inscripsit in quo premisso vitium atque peccatum sese habere ut habitum et actum ad originalis culpe qualitatem et naturam atque modum quo in posteros transfusa est declarandum sese convertit multas confutans opiniones quibus perperam aliquid de originali macula theologi plures asserverunt multas item probans atque stabiliens utque in verbo eius libri epithomen habeas solis excitandis atque resolvendis intendit quentiunculis quibus originalis noxe natura et peccati ingenere sumpti qualitas in apertum exeant fuerit nunc puto precium opere de eo libro mentionem facere quem de tentationibus et resistentiis inscripsit in eo enim usus stilo beatitudinis callem ad aperiente quid sit tenta tio queque sit eius utilitas cum omni pene tentationis genere quo homines per occultas demonum insidias modo sordibus obruti modo sapientissimi quique et fortissimi oppugnantur longe curiosissime docet perstringit et in eodem libro virtutum et vitiorum prelia et omnem pene spiritualem pugnam simul cum modo licet difficilem iudicet quo tentationibus et demonum insultibus obsistendum sit scripsit et alios tres libellos unum de meritis alterum de retributionibus sanctorum tertium vero de immortalitate anime in quorum primo docet quid sit meritum quotque sint modi merendi insertis simul questiunculis quibus meriti qualitas et natura docentur in secundo docturus in quo consistat beatitudo quanta ac qualis sit beatorum gloria latissime exponit in tertio autem anime ostensurus immortalitatem simul cum iis que varii de ea recensere philosophi multa simul adscribit de potentiarum eiusdem proprietatibus et operationibus ac passionibus simul et affectibus in principio premissis 5 modis quibus humanis potest demergi erroribus preter hos autem libros edidit unum de rethorica divina in quo more eorum qui de rethorice partibus scribunt orationis conficiunde modum exemplaribus partibus ostendit sic tamen ut eloquentie flores per id ipsum docere non intendat sed modum dumtaxat precarie ad Deum optimum faciunde petitionis ratione cuius incidenter sed liberalissime deprompsit orationis fructum necessitatem atque effectus et excellentias nihil tam eius efficatie suggerere ostendens atque peccati proprii detestationem et erubescentiam docet et quanta misericordia Deus res piciat poenitentem quantumque orationi conferant Marie virginis et sanctorum intercessio et cum primis ipsa orandi assiduitas ieiunii adhec utilitatem et modum quo gratiarum actio servatori Christo habenda est in auditione misse simul cum ratione quare Christus in evangelica lectione laudaverit orandi importunitatem incidenter depromit est et alius eius liber de sacramentis inscriptus in quo longe copiossisime de sacramentorum virtute atque efficatia quam plurimos ignorare docet ab eo disceptatum est in primis quidem generali disputatione premissa eorumdem necessitate et eorum vim atque efficatiam non impediri per administratoris malitiam deinde speciatim de singulorum utilitate atque effectu tam abunde disseruit ut ne in minimis suam operam prestare dedignatus sit in eo quod de eucharistia scribit rationem adsignans cur Christus cum possit e coelo sacerdotale officium adimplere descendat in altare in iis vero que de poenitentia disseruit partium eiusdem utilitatem et necessitatem adiungit ubi de confessione plurima tam poenitentium quam confessariorum instructioni accommodatissima digeruntur discutitur et in eodem de recodivatione peccatoris an scilicet in tantam gratiam redeat poenitens a quanta cecidit per peccatum insertoque incidenter conversionis ad Deum atrocissimum hostem esse pudorem modum quo ei pesti possit resisti adscribit de matrimonii autem efficatia et iis que ad eius integritatem requiruntur loquens concubitum omnem preter coniugalem illicitum esse et coniugales leges necessario fuisse condendas ostendit et hic in sodomitas ac eos qui filios enecant ac in omnes qui carnalibus voluptatibus immoderate dediti sint acerrime stomachatur admonet preterea moderante coitui indulgendum esse muliere pregnata aut omnino abstinendum docetque quo ritu et quibus de causis divortia fiebant in veteri lege et quare Deus permiserit aliquibus uxorum multitudinem post que de ordine sacramentali disserens que sit eius virtus atque utilitas et quot numero sint ordines primo deducit deinde sacerdotalis ordinis dignitatem simul cum potestate que sacerdotibus data est absolvendi et ligandi ostendit et hic sacerdotes quantumvis celeratos et eciam suspensos ab offitio aut excommunicatos sacramentum posse conficere apta quadam similitudine deducit indulgentias autem in validantes aut sacerdotum auctoritati quovis modo detrahentes late confutat de reliquis sacramentis nihil particularius docet preterquam de poenitentia de qua specialem edidit tractatum in quo probato imprimis liberum esse datum homini arbitrium poenitentie fructum et necessitatem simul cum modo quo fieri debet abunde docet de restitutione particularius quam in superioribus ostendens quam stricte et quarum rerum sit faciunda confessores preterea non mediocriter instruit ut munere suo digne et citra ipsorum aut poenitentium anime iacturam fungantur inter libellos autem minores alius adhuc extat a prefato doctore editus huius inscriptionis cur Deus homo in quo docet humanum corpus conditione sua primitiva non esse caducum sed accidentaliter ipsum esse passionibus subiectum aperitque causam unde tanta sit inter ipsum et animam rebellio quam precipue venans ex originalis culpe incommodis modum quo eadem expianda fuerat et que precipue in lapsu primi parentis notanda fuerant succinte perstringit reddit et rationes theologicas quare Christus potius venerit redimere humanum genus quam Pater aut Spiritus Sanctus et quare ipso mortuo homines quorum gratia passus est adhuc miseriis subiiciantur nec recuperarint premitivam invocationem quequidem adeo exequitur erudite ut in omnibus eum sui similem agnoscas scripsit preter hec omnia volumen quoddam divitis supellectilis de universo quo in 4 partiales libros dissecto in primo de universo incorporeo ratione entis in secundo de universo corporeo quantum ad durationem in tertio vero de universo incorporeo beatifico et in quarto de incorporeo malo disceptat que ut clarius intelligantur precium opere puto specialius materias in eo volumine recensere sed adeo me terret earum multitudo atque varietas que nullam pene permitit consequtionis ordinem ut calamum invitus ad hoc adsumam quem si tabule tandem adieci ven mihi dari peto si non singularum questiuncularum resolutionem attulero esset enim hoc epithomen in immensum protrahere dicam igitur precipua quorum est illud unum universi totius actorem esse unum et omnia que in eo habentur ab uno eodemque manasse principio id quod erudite admodum ostendens mundum eciam esse unum cum oppositum opinantium philosophorum confutationem ex consequio deducit et hic manicheorum errorem duo ponentium principia coequeva et eterna simul cum multis aliis que ex eo errore deducuntur subtilissime eliminat docens simul eosdem non recte opinatos fuisse demonum substantiam esse flammeam post que Deum libero ductu singula peragere cum adversantium erroris explosione ostendit invenies et hic discussum cur Deus certis limitibus creaturarum perfectionem limitaverit coelestium preterea corporum generationem non recte metitos fuisse peripateticos ostendens veram coelorum originem et coelum quoddam esse decimum quod empyreum theologi vocant simul cum iis qui ipsum inhabitant theosophice deducit aquarum adhec que supra firmamentum sunt utilitatem cum destructione eorum qui aquas illas dixerunt esse reservatas propter futurum tempore Noe diluvium hic doctam reperies discutit et hic quam Deus intellexerit lucem cum dixit fiat lux utque ab iis quam sursum sunt me expediam coelestium quorum cumque corporum naturam perfectionem atque influxus quos in ista inferiora habent simul et elementorum generationem atque ordinem latissime docet incidenter autem rationem hic adsignatam habes quare maris augmentum aut diminutio sequatur diminutionem lune et confutationem eorum qui salamandram solo igne nutriri aut solo ipso posse generari autumarunt explodit et eorum errorem qui per imagines certis coeli aspectibus et determinata materia compositas aliquid in usum quempiam confici posse opinatur docet deinde locum atque situm inferni purgatorii et paradysi terrestris rationemque appellationis ligni vite quod est in medio huius quorum rationem incidenter item docet quo igne corpora damnatorum puniantur qualiterque non corrumpantur continuo cruciatu descendens autem post hec ad eternitatis et temporis investigandam naturam quid unum quodque sit qualiterque in se differant et quod philosophi de ipsis non nulli properam alii vero recte senserunt perite admodum a fide nusquam devians ostendit et circa hec mundum habuisse principium cum oppositum sentientium erroris confutatione cumque diversorum philosophorum de mundi eternitate ac natura opinione non minus erudite demonstrat proxima autem disceptatione locuturus de resurectione universali corporum annihilationem tandem futuram non recte Origenem ac eius sequaces opinatos fuisse ad perpendiculum ostendens continuo processu multa subtiliter disserit de modo quo futura est generalis illa resuscitatio deque beatorum ac damnatorum statu ac dispositione mundi post diem iudicii cuius locum et modum simul edocet post hec vero ad Dei providentiam sese convertens omnia creata suoqueque modo ab ea dependere et per eius prescientiam futurorum non imponi rebus necessitatem latissime deducit de fato quamplurimas philosophorum cum falsas tum apparentes et veritati proximas opiniones adiiciens docet preterea in quot hominem detrudant incommoda voluptates et quot ex adverso malorum aversionis causa sint tribulationes quequidem omnia prima libri de universo sectione principali que in duas dispertita est digeruntur in secunda vero inprimis confutat opinionem Aristothelis novem ponentis intelligentias coelis asistentes discutitque quamplurima de coelorum natura et motus eorumdem proprietate deque intelligentiarum differentis et modo quo agunt et de opinionibus quas diversi philosophi de eis seminarunt quas ob id non recenseo ne in volumen excrescat epithoma ut que generali quodam testimonio vela complicem secundum volumem de universo seu mavis secunda pars principalis universi in duas dissecta habet in priori bonorum angelorum naturam et operationes quos nunc substantiarum abstractarum nunc angelorum quandoque vero intelligentiarum nomine effert secundum varias veterum tum philosophorum tum theologorum opinationes declaratas In secunda vero id idem exequitur de demonibus seu malis spiritibus nihil omittens quod eorum naturam et potestatem locum poenas futurumque post iudicium statum concernit cuius non exactam tribuat determinationem errorum quos nonnulli disseminarunt confutatione passim annexa preter hec autem innumeras monet atque resolvit de utrorumque spirituum proprietatibus difficultates que ne indigestum conficiam epithoma specialius recitare nolo hoc uno finem epithomati imponens quod subtilissime admodum digeste sunt in eis que recensui voluminibus innumere questiones atque difficultates theologice que Deum angelos coelestia corpora animas homines et omnium istorum conditionem concernunt
