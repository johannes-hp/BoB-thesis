905
Habeo tractatum quemdam de vita et statu sacerdotum canonicorum clericorum aliorumque ecclesie ministrorum cuius auctor non alio se quam Dyonisii Chartusiensis nomine prodit habetur autem in eo typus quidam honeste nedum sacerdotum et canonicorum sed omnium clericorum vite licet enim que canonicos quorum origo imprimis docetur potissimum deceant aut dedeceant quid ve sacerdotum honestati ac vite notam impingere potest precipue in eo explicetur sic tamen ea que in eorum reprehensionem aut edificationem ab eo adducuntur digesta sunt ut non modo clerico cuivis sed et prophanis quibusque ad bene vivendum sumopere conducant si enim extra aleam misero beneficiorum pluralitatem et doctrinam qua perstringitur in quem usum superflua beneficiorum convertenda sint qualiterque hore canonice et cetera que in ecclesiis cantantur recitanda sint reliqua omnem pene statum concernunt sunt enim crapule prohibitio cuius et incommoda docentur et ad voluptates spernendas  meditationes ac nimie in vestium ornatu curiositatis reprehensio castitatisque et hospitalitatis commendatio ac edificiorum superbie detestatatio que nisi modestia quadam ab omnibus perpendantur nulli non neglecta detrimentum tam animi quam corporis afferunt
