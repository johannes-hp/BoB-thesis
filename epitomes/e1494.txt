1494 Guilielmi Odonis opus questionum et expositionis ethicorum Aristotelis
Gerardus Odonis Minoritarum ordinis sectator inter vetustiores aristotelicorum operum interpretes haudquaquam infimus in 10 Aristotelis ethicorum libros loculentisima et quibus hactenus non reperi copiosiora edidit commentaria simul cum questionibus precipuis difficultatibus applicatis In quibus iuxta Aristotelis processum proemii vice docet inprimis ethices seu moralis scientie utilitatem cuius cum Aristotele eum dumtaxat admittit idoneum auditorem qui perturbationibus non agitatur Finem deinde huius scientie docet esse bonum humanum quod est finis omnium operum humanorum materiam vero esse ipsa humana opera neque tamen hec neque illud concedit esse huius scientie subiectum sed primum inquit huius scientie subiectum est homo quatenus liber cuius optimam dispositionem et operationem in decem ethicorum libris Aristoteles edocet Agit namque in primo de fine virtutis In secundo de generatione et modo definitione et obiecto virtutis In tertio de causis et principiis virtutum In quarto de spetiebus et diferentiis virtutum passiones irascibilis et concupiscibilis moderantium circa delectabile et tristabile et circa utile et inutile in ratione dati et accepti In quinto autem agit de spetiebus et differentiis virtutum operationis concupiscibilis moderantium circa utile et inutile in ratione debiti et redditi In 6to de virtutibus intellectualibus In septimo de virtutum gradibus In octavo de quodam nobilissimo virtutis effectu scilicet amicitia quantum ad eius speties In nono de eadem quantum ad eius proprietates Decimus vero liber est in supplementum tractationis de virtute in primo libro inchoate In singulis autem horum librorum varie excitantur et resolvuntur a commentario difficultates non quidem impertinentes sed quasi omneis de natura virtutis generatim sumpta aut particulariter consyderata de quibus ut more nostro aliquid in epithomem redigamus
A bono ipso inchoabimus quod philosophus omnia appetere In ipso statim exordio docet circa quod commentarius hic docet quid sit bonum esentialiter sive per esentiam quod ens ideale vocat asseritque ipsum esse unicum et non plura et esse formaliter ut virtualiter omne bonum Tum de foelicitate agens monet inter cetera asseritque Aristotelem nihil de ea sensisse quod fidei obviet orthodoxe cumque probat philosophum eam statuisse in bonis anime et non quidem in exterioribus licet processu admittat facultates externas sufficientis saltem victus necessarias requiri Docet abunde qui perperam et qui recte de ea senserint et que in universum sit eius natura statuitque eam virtutis finem quem in toto primo libro ethicorum philosophus inquirit et non secus ac philosophus totum se in primo libro virtutis nature indagande implicuit docens interim anime potentias esse realiter easdem cum anima quidditative tamen ab ipsa et inter se distingui esse que omneis virtutes morales subiective in voluntate et non in appetitu sensitivo
Post hec in secundo de virtutis generatione et corruptione edisserens docet eam generari a natura tanquam a principio inchoativo et a doctrina tanquam ab excitativo et provocativo et ex more seu consuetudine tamquam a perfectivo corrumpi autem eam ait positive quidem per exercitium malorum operum et privative per ocium bonorum est que inquit circa voluptates et tristitias principalius tamen circa delectationem quam circa tristitiam Post hec mota questione an ex unica operatione possit generari virtus premittit pro questionis solutione octo diversis dispositionibus posse affectam quia vel potest inquit bestialis aut vitiosa vel in suis naturalibus constituta male tamen nata vel simpliciter in suis naturalibus constituta vel potest esse sub incontinentia concupiscentie vel sub incontinentia ire vel sub continentia a perfecta virtute remota vel sub continentia perfecte virtuti propinqua tum ad questionem dicit tria primum quod in anima continente virtuti propinqua potest ex unica operatione virtus generari secundum quod non est simpliciter impossibile in quacumque anima continente ex unica operationem virtutem generari tertium quod hoc est impossibile in quacumque anima ceteri sex modis affecta Deinde quarumdam aliarum questionum resolutione ostendit virtutem precedentes operationes esse eiusdem spetiei cum sequentibus differre tamen plurimum ex parte operantium virtutemque non excludere omnem passionem malam ab appetitu sensitivo sed unde ab appetitu intellectivo licet ab non omnem simpliciter passionem eliminet Docet et hic continua lectione quid et in quo sit passio qualiterque differat ab operatione et quot sint passionum genera Circa quod eciam concludit habitum esse genus virtutis materialiter accepte hoc est ut virtus respicit et disponit subiectum non autem formaliter sine ut respicit obiectum Deinde ex diversarum questionum resolutione concludit virtutem moralem meliorem est et eciam certiorem omni virtute intellectuali et neque virtute in toto ambitu sumpta nec eciam virtutem moralem nec intellectualem sufficienter dividi in quattuor cardinales sed illius divisionis divisum esse virtutem cardineam et hic prolixa lectione virtutum omnium tam moralium quam intellectualium speties prosequitur quarum proprietates sequentibus libris diffusivis explicat Docet et hic qualiter sit inveniendum virtutis medium ubi notat virtutem omnem exuntem inter duo extremum magis differre necessario ab uno extremorum quam ab altero
Post hec in tertio libro determinat de principiis et causis virtutis ubi explicat cum primis quid sit voluntarium et involuntarium et quomodo in modo agendi differant voluntarium liberum dominativum et agens naturale Docet et hic quomodo violentia et ignorantia causent involuntarium et qualiter omnis ignorans sit malus et que sint illa que malus ignorat circa propria agibilia et quomodo malitia causet huiusmodi ignorantiam Docet preterea quid et quotuplex sit circunstantia et quomodo opera fiant bona vel mala ratione circunstantie Electio item quid sit quodve eius obiectum atque subiectum et que diferentia electionis ab aliis actibus qui sunt in eodem subiecto cum electione queque habitudo electionis ad virtutem quidve sit consilium et quot eius obiectum et quis effectus quisve consiliandi modus abunde hic declarat Docet preterea quid sit voluntas ubi notat omnem voluntatem esse voluntatem licet non e diverso Explicat et habitum tam malorum quam bonorum potestatem ostenditque hominem non fieri malum involuntarie per ignorantiam nec propter impotentiam neque propter concupiscentiam ubi et concupiscentie naturalis vim atque efficatiam in hominibus declarat Permixtim autem probat virtutem neminem posse acquirere et declinare a vitio sine Dei auxilio Deique potestatem ad hoc non sufficere sine humano consensu et hominis potestatem quoad hoc esse in potestate Dei et Dei potestatem in nutu hominis
Agens deinde in quarto de multiplici virtutis spetie proprietates et naturas ut supra notavi explicat virtutum passiones irascibilis et concupiscibilis moderantium circa delectabile et tristabile et circa utile et inutile in ratione dati et accepti quales sunt fortitudo temperantia liberalitas magnificentia magnanimitas mansuetudo eutrapelia veracitas verecundia docens quid sit et quod consistat unaqueque harum virtutum queque sint eis opposita vitia Et hic permixtim docet quid et qualis virtus sit virginitas qualiterque distinguatur a viduali castitate disceruit et inter quatuor iracundie speties quarum alia inquit est velox alia acuta alia amara alia difficilis quasquidem diversas speties integrari asserit tristitia offensione indignatione et assurrectione ad vindictam et circa hec docet quam sit inter homines necessaria communicatio et que sint que eam foveant queve corrumpant Tum veritatis que incommunicatione principatum habere debet naturam explicans docet que sint conditionis veracis et quomodo omne mendatium sit peccatum includetque perversitatem iniquitatem et inhumanitatem Docet insuper hic quid sit hypocrisis et qualiter se habeat ad ironiam et iactantiam Deinde docturus quando sit peccatum ludus et quando minime naturam explicat eutrapelie docetque eam esse habitum electuum ludi liberalis et moderati non iniuriosi nec importuni aut onerosi sed convenientis honesti gratiosi sufficientisque et necessarii ad vite relaxationem et ad relevandum tedium et anxietatem et hec inquit virtus media est inter dispositionem viri agrestis ludere omnino recusantis et dispositionem homolochi immoderate et citica mediocritatem atque decentiam ludentis Postremo autem in hoc libro docet quid et quotuplex sit verecundia quotque sint eius obiecta et quot modis perdatur
Deinde in quinto libro acturus de virtute moderante passiones concupiscibiles circa utile et inutile in ratione debiti et redditi Iuxta Aristotelis processum primo tractat de iustitia in communi ambitu et de iustitia legali sive universali deinde de iustitia particulari comparando hanc ad illam deque spetiebus huius distributiva scilicet et communicativa iustitia utque plura hic generatim comprehendam omnes hic declarat Iustitie et iniustitie iustique et immisti speties differentiasque inter iustum politicum paternum donatum et uxorium ac quicquid denique iustitie proprietates quatenus a philosopho consyderari debet quo quomodo concernit ubi conclusiones seu assertiones speciatim declarandas virtutem unam non posse operari opera omnium aliarum virtutum virtuose bene tamen non virtuose Iustitiam legalem non esse aliquem habituum unum ab aliis distinctum sed esse omnes habitus simul sumptos seu omnium virtuosorum habitum aggregationem lucri contra factum malum a lucri qualitate desumere peccati spetiem ut lucri causa mechantem dicendum esse simpliciter avarum et illiberalem non autem luxuriosum virtutem omnem moralem prius origine moderare passiones quam regulet operationes prius tamen intentione regulare operationes quam moderetur passiones Personarum acceptionem que est quando proponitur vel postponitur persona persone propter causam indebitam esse oppositam iustitie distributive iniustitiam facientem plus habere de malo culpabili quam eam patientem sed hunc illum excedere in malo penali Civitatem expedientius regi per bonum virum et non eque bonas leges quam per malum virum et oportunas leges Iustitiam non esse mediam inter duas malitias quemadmodum alias virtutes morales sed ipsa mediare inter iniustum facere et iniustum pati Iudicem debere iudicare contra illud quod ipse presumit suspicatur et probabiliter optantur esse verum dum oppositum fuerit ei legitimo modo probatum In nullo tamen casu ei licere ut iudicet contra veritatem sibi certitudinaliter notam quantumcumque oppositum ei iudicem probetur Iudicem ex timore corruptum minus peccare quam eum qui timoris incussione corrumpit graviusque peccare iudicem cupiditate quam metu corruptum Symoniacum vendentem spiritualia plus peccare quam ipsa ementem Ius naturale in rebus prohibetis aut preceptis nullam recipere correptionem aut directionem bene tamen in rebus consultis et suasis honestati et concessis utilitati et peromissis expedientie ac necessitati Docet ad hec quibus quispiam casibus eligere debeat mortem potius quam alium interficere et quibus contra possit alium interficere ut mortem evadat
Post hec in sexto libro declaraturus ea que philosophus suggerit de natura virtutum intellectualium Ostendit inprimis anime partem seu potentiam scientificam et rationalem naturaliter distingui non quidem realiter tanquam duas realitates sed tamquam duas aptitudines naturales secundum quas anima est apta nata cognoscere Desunt ad hec in proemialibus questionibus speculationem esse intellectus operationem ad nullam operationem extra genus cognitionis tamquam ad finem naturaliter ordinatam Praxim vero esse hominis operationem secundum electionem et hac definitione multis argumentis examinata ostendit practicam speculativam et factivam mentem non distingui sicut tres potentias scilicet sicut tres vires vel tres aptitudines unius potentie Mentem autem practicam probat speculative principari seu dominari quibus quidem prelibatis docet 5 habituum intellectualium scientie scilicet artis prudentie intellectus et sapientie proprietates atque naturam ubi post definitam scientiam probat scibile quodvis esse eternum eternitate similitudinaria hoc est in quantum non habet principium neque finem et est inmutabiliter verum Artem autem finit esse habitum cum vera ratione factuum ubi ratio omnem sese artem definire notat sed solam artem non scientificam enumerat et duodecim quibus artem et prudentiam distare probat differentias utque ea que de prudentia diffusius congerit hic generatim explicem docet eius partes integrales et subiectivas conexionemque cum aliis virtutibus moralibus docetque quatuor esse eius opera scilicet consiliari querendo iudicare de inquisitis per consilium preiudicata precipere et exequenda agere Ostendit preterea eius fructus et necessitatem et prudentiam personalem oeconomicam politicam et architectonicam non esse diversos habitus cum oppositum sentientis opinionis confutatione De intellectu autem qui est virtus intellectualis sermonem facturus plures eius recitat aceptiones quarum unicam ei ut virtuti applicat finiens ipsam esse habitum determinate veridicum compositionis vel divisionis immediate propositionis per se nota cuius gratia docet quid sint propositio immediata et per se note qualiterque ad invicem sese habeant Postremo quo ad harum virtutum intellectualium naturam docet quid sit sapientia qualiterque se habeat respectu prudentie et que earum secundum quam acceptionem sit altera melior Ubi autem agit de virtutum conexionem speciatim notanda venit conclusio asserens virtutes essentiales bonitati humane esse inseparabiliter connexas eas autem que non sunt de essentia bonitatis anime sic sese habere
Post hec in septimo libro acturus de virtutum gradibus docet imprimis quid sit et in quo consistat continentia et in quibus accidant ei oppositum vitium incontinentia mollities perseverantia et qualiter hec inter se et penes quid differant protahitque sermonem hunc ad octavum usque librum varias evacuans difficultates ad continentie et incontinentie materiam pertinentes suggeritque circa finem plurima de natura delectationum docens que vitiose et que contra studiose censende sunt
In octavo autem libro sermonem exorditur de amicitia quem usque ad decimum protendit In octavo explicans eiusdem speties et in nono proprietates ubi preter amicitie utilitatem congruentiam necessitatem et leges quas non ieiuna lectione suggerit speciatim sunt tres he assertiones principi esse magis obsecundandum in opere civili quam presbiteri huic tamen plusquam illi in opere domestico neque tamen tantum huic in opere domestico atque illi in civili Amico ad hec cuius amicitia sit propter bonum virtutis contracta in necessitate constituto potius esse subveniendum quam consanguineo simili necessitate oppresso Determinat et circa hec si patrem videris a latronibus oppressum et simul cum eo aliquem qui te oppressum quandoque liberavit nec possis utrique commode subvenire ocurrere te potius debere ei qui quandoque tibi subvenit quam patri que omnia eo vergunt ut amicitie eminentiam inter virtutes exaltet Docet preterea qui inter quos maxime conveniunt quive contra plurimum inter se dissideant et cur naturale et quasi communi lege benefactores vehementius ament eos quibus benefitia conferunt quam hi illos utque epitoma hic coarctem quicquid ad amicitie leges proprietates et amicorum convictum ac communionem pertinet abunde admodum in his duobus libris explicat
In decimo autem et postremo libro cum iam tractasset de fine virtutis in primo libro et de virtutibus omnibus ad illum finem conferentibus in reliquis octo libris suggerit ea que in primo libro de virtutis fine ieiunius ab eo tractata fuerunt quia autem in dicto fine qui est ipsa foelicitas includitur delecta et operatio Primo agit de delectatione secundo de operatione in qua consistit foelicitas et in hoc libro circa aliud fere non occupatur quam circa delectationis naturam et proprietates explicandas ac eorum confutandos errores qui male de ea senserunt
