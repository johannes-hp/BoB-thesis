948
Lucius Apuleius madaurensis philosophus platonicus preter alios quos edidit non infime eruditionis libellos librum posteritati reliquit floridorum in 4 partiales dissectum in quo preter verba florum instar relucentia nihil pene quod in epitomen cogi possit sugerit sub ambagibus tamen et fabellis adoperto sermone hominem non esse aut bonum aut malum externis iudiciis iudicandum sed animi candore aut foeditate loquendoque oportunitatem esse querendam nec temere quicquam aut tacendum aut efferendum Thaletisque Milesii laudes et inventa primis 2 libris docet reliqui autem in Scipionis Africani et Carthaginis laudes quod statuam sibi publici honoris indicium carthaginenses decrevissent scripti sunt extat et eiusdem libellus de dogmate Platonis in quo Platonis vitam prime docens consequenti oratione quicquid Plato in universa philosophia docuit memorabilibus et scitu dignissimis sententiis prodit alio ad hec libro qui de philosophia inscribitur multa moralia dogmata tradit docens in quo Plato beatitudinem statuerit qualiterque virtutes dimiserit atque vicia in quo et de amoris variis speciebus et homine prudente ac republica et civitate ordinanda id omne Faustinum filium ad quem is libellus scriptus est edocuit quod Plato prolixis preceptis in dialogis suis deprompsit
