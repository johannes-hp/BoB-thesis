1527 Ioannis Baptiste Pii commentaria in sex libros de rerum natura Lucretii
Ioannes Baptista Pius natione Italus et patria Bononiensis sub annum quartum decimum supra sesquimillesimum comentaria edidit in sex libros de rerum natura Titi Cari Lucretii que nescio an rectius seorsum commentaria de rerum natura appellaverim quam Lucretii commentaria Sunt enim philosophicis succis undique refertissima quia tamen luculentissimam habent involucrorum lucretianorum elucidationem et eandem adeo cytra desyderium elaborata ut ne voculam quidem omiserit lucis indigam quam non illustravit vocabo eas lucretiana commentaria Dicamque pro epitomate preter Lucretii vitam quam breviter recenset preterque Epicuri et Empedoclis dogmata que in principio turmatim adscribit eque luculenter nisi forte liberalius de principiis rerum deque singulis ad eorum naturam pertinentibus eum edisserere in primo et secundo libris atque Lucretium docendo quid philosophi quique de eis senserint et quid re vera sentiendum In tertii autem libri commentariis longe fidelissime philosophorum opiniones recitavit de natura et proprietatibus anime eiusque potentiis necnon de intellectu agente et possibili In 4ti libri commentariis docet sensuum et sensationum naturam et plurima uti et ipse Lucretius de virtute visiva deque ratione somniorum et simulachrorum que in eis accidunt ubi et abundantius quam Lucretius edisserit de natura vi et imperio amoris deque ratione coitus causisque foecundatis et sterilitatis et de voluptatibus quas in coitu quisque pro sua libidine multiplicat Tum in quinto ubi Lucretius contendit humana non regi divina providentia et mundum esse mortalem ac corruptibilem erudite admodum Lucretium exponit occurritque rationibus Lucretii quibus providentiam a rebus humanis tollit neque id solum in hoc libro fecit vero in singulis que Lucretius ortodoxe discipline aut vere philosophie adversa dixit uti de natura anime deque duobus suis principiis corpore et inani et de atomis animique ex eisdem conflationem et de huius morte aliisque plusculis eundem operam narravit Preter hec in quinto Zelforum et Gobellinorum antiquissime factionis originem pandit que quam ortam scribit dissidentibus olim Romano pontifice et Feredico imperatore illo scilicet queu enobarbum vulgo barbarussam vocabant Deposito enim illo imperatore cuius agnatio in Germania erat domini de gebello magna pars Italorum defecit ad eum et vocata est imperatoris pars gebellina reliqui ecclesie adherentes vocati sunt Zelfi quais inquit zelatores fidei Alii gelphos vocarunt quo gelphi nomen os loquens interpretando hec ipse ex Bartholi iureperiti libro de constitutionibus extravaganti recensuit de cuius factionis origine ego tamen alias adversa credo me huic opinioni in libri epitomatione qui speciatim de hac factione scriptus erat dixisse Querit autem hic incidenter an huiusmodi factiones licite sint dicitque si plures adherent uni assertioni propter bonum publicum esse factionem seu assectionem illam licitam si vero ob bonum privatum vel ut inimici peculiares opprimantur fore ilicitam Docet preterea circa hec originem et utilitatem matrimonii Deinde in sexti libri commentaris metheorologicarum impressionum naturam et generationis causas explicat apprime in philosophicis disciplinis eruditum sese vel obluctantibus emulis attestando Unum autem nolo hic preterire ne virum aliqua laude destituam innumeros pene locos diversorum auctorum cum philosophorum tum rethorum poetarum atque oratorum in his commentariis ab eo emendari et corruptos quosque integritati restitui quos neque ex offitio cogor neque possum facile adscribere suffitiat igitur hoc postremo adiecisse sunt enim commentaria erudita et tam oratoriis quam philosophicis flosculis variegata
