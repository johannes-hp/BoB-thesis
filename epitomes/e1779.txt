1779 Exercitationes novitiorum et dialogi Dyonisii carthusiensis de colloquio Iesu cum puero et cum sene 1068
Est inter libellos qui vulgo morali supellectili assuti sunt unus non peniten dae lectionis in quo habentur exercitationes recens initiatorum seu novitiorum in religione simul cum duobus dialogis quorum altero Christus cum puero in altero vero cum sene colloquitur quos quidem dialogos aedidisse scriptum comperio Dyonisium quemdam carthusiensem quem et exercitationes scripsisse ob id suspicor quod simillimae sunt cum dialogis farine et eadem fere eodemque modo scripta suggerant precepta ad optime scilicet in religione proficiendum apprime utilia nam per ea docetur quibus exertitiis novi religionis tyrones dediti esse debeant quidque facere teneantur ut ex Christi merito religionis perfectionem assequantur docetur et qua ferventia scholares adhuc pueri mentem Christo dedicare debeant et quae ab eis faciunda ut tum in stientia tum in virtute candidissimos calculos assequantur qualiter ad haec tentationibus ad prava incitantibus obsistere debeant utque epitomem absolvam docetur in his exercitamentis et dialogis vite sanctae ac religiose typus ad quem si mentis acciem dirigas haud quaquam cadas ut in via defitias
