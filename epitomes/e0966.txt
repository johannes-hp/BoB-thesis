966
Humbertus quidam qui non alio se quam nomine generalis predicatorii ordinis prodit copiosam edidit in regulam divi Aurelii Augustini expositionem in qua quicquid viro alioqui scrupuloso pusillanimitatem aut interioris vermiculi remorsum ingerere potest salubribus preceptis et maturis consiliis notum ac ab omni dubietate liberum effecit regulam enim neque tetrice nimis neque plus equo indulgenter declaravit insertis passim ubi scrupus latitare posset questiunculis quarum resolutione cavillum omne seclusit inprimis autem regulam ipsam summopere commendat quantum aliis preemineat aperte  demonstrans deinde predicatoribus id genus observantie simul cum vera paupertate maxime competere ostendit in reliquis autem regule temorem servansque religioso vel in minimis agendis incumbunt luculentissime exponit inter que est instrunctio super dispensatione usus alicuius rei simul cum proprietatis et mulierum commertii detestatione est et studii ratio descripta cum obedientie utilitate et orationis fructibus cui quam sedulo religiosi intenti esse debeant et que eam impediant luculentissime prodit et denique licet Augustini regulam dumtaxat exponat est per eum religiosis omnibus abunde consultum pro vite secure notando ex ea sua expositione typo
