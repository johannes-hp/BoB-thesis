1102 Udalrici Zasii apologetica defensio contra Ecchium 597
Udalricus Zasius Germanus legum doctor ad anum 19 supra millesimum ac quingentesimum apologeticam quamdam defensionem excudi fecit contra Ioanem Ecchium qui assertiones aliquot suas super fide hosti vel servanda vel non servanda annos antea quam apologiam ederet duodecim invulgatas improbaverat Fuere autem ea que Ecchius calumniabatur tribus his contenta conclusionibus foedera que super iudiciis et pace duces belli inter se ex utraque parte paciscuntur servanda fidemque datam non esse irritandam Item servari non oportere fidem quam tempore belli hostis hosti privatus privato invissu ducum super privatis compendiis paciscitur tertio hostibus quorum capita decreto imperii Rhomani ex delicto seu contumacia sacra fiunt hoc est ut vulgo dicitur qui ex banniti sunt ne pacis quidem sed nec ulla privata pacta servanda esse quas quidem tres assertiones multis legum sanctionibus et eciam sacre scripture appendicibus rationibus contra Ecchium earum impugnatorem scribibit atque corroborat nihil interim habens negocii quod hinc materiam non sapiat Demonstratque periculo plenum esse in alienam excuriere professionem Ecchio impingens iuris civilis ignorantiam id quod multis convitii et acribus alioqui reprehensionibus effecit
