533
Lucianus grecorum scriptorum omne lepidissimus inter alios quibus hominum mentes afficere studuit dyalogos unum edidit cui titulus icaromenippo seu hypernephelo in quo alis duabus altera vulturina altera aquilina humeris validissimis loris assutis effingit Menippum quemdam e terra celos advolasse hac potissimum ut amico Menippus ipse redux enarrat ocassione quod cum expenderet ea que sunt in vita mortalium resque omnes humanas ridiculas humiles atque instabiles reperiret contemptis eisdem adiectoque anime ad ea quae vere putabat esse bona conatus est a philosophis ea omnia perdiscere quae in hesitationem eum traxerant verum cum ex illis prestantissimos delegisset quantum inquit sibi coniectare licebat e vultus austeritate eque coloris pallore ac barbe profunditate illique tantum abessent ut eum pristina liberarent inscitia ut in maiores etiam dubitationes coniecerint principia quedam ac fines tum insecabilia inania ideas atque id genus alia ei quotidie effundentes ac insuper cum inter se pugnantia diversaque omnia loquerentur postulantes tamen audiret ut fidem unicuique haberet cum preterea prodigiosam eorumdem spectaret in disserendo confidentiam et in docendo arrogantiam desperabat futurum ut ab eis verum aliquid audiret quare alis ea qua dixi ratione additis in coelum ascendit ibique in lunari globo considens cohibita vulturis ala ac dextera quae aquilina erat solum mota Empedocle carbonario inquit fere persimilis quem illic repperit id sibi aliquandiu visu frustrato suadente omnia se perspicue fingit vidisse quae in terris agebantur interrogatusque ab amico illa doceret fraudes inquit rapinas stupra lenocinia et in universum nihil preter vanos hominum affectus quos dum satis spectasset satisque risisset excutiens inquit se ipsum subvolavit superas Iovis altitonantis in edes non quidem ut prius fecerat expedite nondum enim stadium ascenderat cum luna blandienti sonans voce enecari sese questa est et multa et intolleranda ab istis philosophis audiendo quibus nihil est negocii nisi ut curiose res suas exquirant que sit quanta sit et quam ob causam dissecetur geminataque fiat curque utrinque gibbosa videatur tum hi eamus dicentes inhabitari illi speculi ritu supra mare suspensam esse alii rursus quod quisque secum excogitarint esse tribuentes postremo ipsius quoque lumen furtivum esse et adulterinum quodque superne a sole proficiscatur effutientes et tamen quam multarum rerum illis sit conscia quas noctu patrant turpissimas et execrandas cum interdiu tetrici sint et aspectu virili pro nihilo habentes que omnia luna ut Iovi renunciat precatur fieri posse negans ut eo in loco ducet nisi physicos illos comminuat dyalecticis os occludat stoicorum vulgus demoliatur academiam exurat et quae in peripato habentur annihilet quibus auditis annuens iustis lune precibus arreptum perfecit iter seseque Iovis deduxit ad edes quas dum Mercurio a Iove quem in coetu deorum presciderunt offenderat facultatem accipiente comite ingressus esset accessus enarrat causam addens et ea quae luna mandarat itaque ridens Iupiter multa percunctatus est et tandem morari aliquandiu iussus vanissimos ibi audiit hominum quibus Iovem sollicitant precatus et non multo post vocatis a Iove in concionem diis super philosophis clamatum inquit est ab omnibus effulmina exure comminue in barathrum in tartarum uti gygantes quibus se morem gesturum pollicitans Iupiter omnes inquit comminuentur cum sua dyalectica porro de Menippo hec mihi videntur ait ut ademptis illi alis ne quando denuo redeat a Mercurio deferatur in terram dimissum itaque in terram mirum est quam facete quam erudite effingat Lucianus eam cuius nunc medullam excerpsimus fabulam amico cuidam suo narrasse cum enim philosophastros illos sublimiloquato notat interim quam sit vanum alicui preterquam soli virtuti deditum esse non modico respersis felle increpationibus perite admodum demonstrat
