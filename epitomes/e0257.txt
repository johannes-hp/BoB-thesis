257 97
Petrus Burrus patria tornacensis canonicus ambianus varia poemata a se edita in 9 libros distribuere ac congruenti subiecto Moralia Carmina denominare voluit quibus et si sententiarum maxima insit vis non minus dicendi elegantia et carminum pollent varietate trigenarium enim numerum fere eorum atingunt generali tali quidem fluore atque contentu prolabentia uti inter primores lyricos non mediocrem sibi locum vendicent de quorum medulla ut aliqualem portiunculam lectori propinemus a librorum divisione incipientes primi quattuor per odas dispertiuntur quorum duo salubris redolent monitis ac documentis satyricum fere includentes sensum dum virtutum efferre videntur laudes prelibato namque facilem ad coelum patere viam in avaros luxuriosos iracundos accidiosos invidos gulosos superbos denique in omnes invehitur status ostendens quid scire et operari conducat qualiter a carnalibus illecebris nos continere debeamus quam sit periculosum superstitionibus benefitiis incantationibus ac mathematicis artibus nos immiscere presertim cum pronitatem ad mala et tarditatem ad bona ab ipsa natura nobis indita contrahamus preterea de anime morbis curandis de instituenda a primis annis iuventute ut virtutem amplexetur de non reponenda spe in temporalibus divitiis cum dupplex silicet temporale ac eternum eas committetur malum de charitatis commendatione et proximorum amore ut silicet ab eorum nocumentis tum spiritualibus tum corporalibus nos omnino abstineamus concine disserit in terio autem musarum nomine pacis et per methaphoram christipare ac eius unigeniti laudes et commendationem annectit in quarto amicorum confabulationes ac pulchra ad eos monita comprehendit in quinto agit de origine et dignitate sacerdotum et scholastice institutionis sive eruditionis necessitate et cum beati Petri limina anno 1475 addiisset in Pii pontificis et Romane urbis commendationem incidit pacis simul et musices ac medicine excellentiam non paucis verbis extollendo sextus apologos sive ad Hesopi imitationem decem continet fabellas quibus et si brutis aut inanimatis loquelam et humanos tribuat actus ad iocundiorem morum ac preceptionum apprehensionem id fecisse non dubitarim septimus stultum laborem et inepta reprobat ocia principum deplorat flagitia terrena docet contennere et prudentiam huius seculi vilipendere cum potius animos qua linguas exornare teneamur et lacrymosis precibus quam armorum aut verborum viribus a deo impetrare quid possimus preterea veram discutit nobilitatem asseverans non a carne vel a divitiis sed a virtutis benefitio emanare insuper Sixti quarti intonat preconia octavus ad amicos decem explicat elegias de rebus familiaribus edisserentes quibus sane moralem adiunxit elegiam de assidua carnis adversus spiritum colluctatione anno 1500 a se compositam adiunctis nonnullis de expulsione Alphonsi a regno neapolitano et Caroli octavi funere nonus et idem ultimus varia cohercet epigrammata non ea tamen que lascivos irritant pruritus aut precordia salibus corrodunt mordacibus sed potius quae ad animi instructionem et loquendi ac vescendi et reliquam honestatem et conviviorum decentiam conducibilia sese prestant 1554
