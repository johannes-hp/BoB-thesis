1521 Compendium Roberti Guaguini super gestis Francorum
Robertus Guaguinus natione Gallus ordinis Sancte Trinitatis generalis minister nostra etate apud Parrhisiorum Lutetiam celeberrimi nominis nunc tamen cum vivis nihil habens in hac sub coelesti valle conmune preter alia literature sue monimenta edidit compendium de gestis francorum undecim libris complexum In quo stilo non inornato sed quamtum ad historie phaleras attinet commodissimo chronicon regum Francorum digessit ab eorumdem origine exorditus et in Ludovico duodecimo finiens De origine autem que hic spetiatim annotanda erat quid ipso sentiat facile dixero nam ingenue fatetur veram Francorum originem sese ignorare Aliorum tamen de ea re opiniones recensens ait Francos ut plerasque alias nationes se a Troianis prodiisse gloriari quibus inquit ob captam a Paride Helenam pars ad Meotidem lacum quem Tanais influit prope alanos consedit duce quodam cui Francioni nomine ubi Sicambriam non mediocrem ait urbem extruxere et hanc Troianorum partem a Francione Francorum appellationem sumpsisse refert recitat tum huic quasi si colluctantem alteram opinionem Descistentibus enim ab imperio Romanorum Alanis acritis ad auxilium Francis Valentinianus imperator annui quem Romanus pendebant census in decem annos remissionem eis proposuit si Alanos imperio subiicerent qui ea spe erecti negocium recepere et feroci strage Alanos ad imperii initionem adegerunt qua victoria Francos id est feroces a Valentiniano appellatos a nonnullis tradit Alios tradit a remissione tributi francos hoc est liberos ita enim itala lingua sonat appellatos dixisse Ipse vero licet ut ante prefatus sum dicat se veram eorum originem ignorare magis tamen accedit eorum opinioni qui a Francione nomine sortitos autumant quia alia in inquit appellationis derivatio gentis antiquitati non convenit quam ante Constantini primi imperium bellacissimam ait fuisse non est dubium cum Aurelianum imperatorem qui Constantinum precessit Francos in triumphum duxisse Flavius Vopiscus memorie relinquit Incertam tamen originem relinquens id veluti certum presupponit Francos a Troanis descendisse vero tam de origine quam de appellatione nominis dubitare videtur Procedens ad eorum primos principes ait primum omnium in Francos dominationem accepisse Marcomirum quem a Priamo Troiano rege longa generis serie prognatum summa inquit Franci veneratione observabant Hunc autem refert nihil illustre gessisse preterquam quod muro valloque urbes munierit huic filium scribit fuisse Pharamundum nomine corporis ac animi prestantia insignem quem Francos ait ex patris consilio primum sibi regem constituisse regendi sibi data potestate anno salutis 420 Ab hoc itaque Pharamundo qui undecim annis regnavit Francorum gesta exorditur scribens que domi militieque a Gallis et Gallorum regibus ac contra eosdem gesta sunt usque ad Ludovicum duodecimum Hoc eciam intra aleam ducto de quibus spetiatim quicquam in epitomen redigere per epitomatis legem non licet aut enim innumera pene transcribendo aut nonnulla transcribens aliis pretermissis inutila et affectata exceptio qua regeneratim dixisse suffitiat non inculto sed erudito licet id quod historie fidens dedecet affectativis quandoque Gallis palpitando Francorum ab eo gesta scribi Cui hec postremo addiderim Flandorum Normandorum Burgundonum Campanorum ac aliorum plerorumque populorum et eorumde principum qui olim Francis subiiciebantur aut saltem adherebant gesta hic passim interseri
