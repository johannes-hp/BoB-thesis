582
Henricus ab Hagenoia natione germanus librum quemdam posteris reliquit de vita et moribus episcoporum  in quo preceptis lucidissimis formam quamdam vite perstrinxit cui prefectus alicui ecclesie vel comunitati si modo nolit potestate sua abuti summopere ut similem degat anniti debet  unde non modo quibus prelatos deceat esse preditos moribus preceptis suis edocuit sed preterea quam debeant habere familiam quandoque expendendi sint ab eis redditus quo respectu conferenda beneficia quove debeant esse animo erga deum et proximos nedum subditos sibi sed exteros et tandem quicquid ab eis agendum est latissime explicuit  adeo ut non tam solis prelatis ea prescripsisse videatur quam sacerdotes omneis admonitos voluisse ut ex preceptis suis ea sibi quisque deligeret observanda que conditioni sue magis congruere secerneret 
