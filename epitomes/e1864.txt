1864 Ioannis Vitalis speculum morale 1740
Ioannes Vitalis minoritarum ordinis sectator ad annum millesimum ac trecentesimum quintum dum Clemens huius nominis quintus ecclesiae monarchiam obtineret inter cardineos patres clari nominis multis bonae frugis lucubrationibus posteritati sese ipsum prodidit inter quas extat opus aegregium moralis speculi totius sacrae scripturae titulo in lucem emissum quod quam sit divini eloquii concionatoribus utile quamque multinga varietate delected vix breviloquio explicuerim in eo enim utrumque instrumentum subtilissime reseravit et sacrae scripturae archana medullitus elicuit ac enigmata abstrusa in mysteriis et figuris sic erudite explicuit ut nihil fieri potuerit artifitiosius praesertim ob industriam Michaelis cuiusdam Carbonelliqui in dictionarii formam iuxta elementorum seriem materias omneis redegit de quibus spetialius nihil dicendum duxi ne inconcinam atque involutam epitomen confitiam sat enim ratus sum hoc dixisse quod nihil virtutis aut vitii nihilque est ad christianam vitam utile de quo hic non abundantissime edisserat adeo ut eius rei cuius aut commendationem aut detestationem ex sacrae scripturae testomoniis figuris ac comparationibus perdiscere cupias nomen non oblitus habeas quo inspecto libro liberalissime tibi satisfatias taceo immensum pene moralium praeceptorum acervum ac omne genus bonae ac christianae monitionis
