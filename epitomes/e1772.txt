1772 Thome Pentzelt studendi modus 1399
Thomas Pentzelt natione germanus et patria widensis ad annum quartum et sexquimillesimum libellum quemdam aedidit de modo studendi inscriptum in quo viginti preceptis ea tradit quae sibi ad rationem studii visa fuere necessaria per quae studio incumbentibus adolescentulis desiderat ut summo studio peccata vitent ut Deum invocent at virtutis amore timeant ut se ipsos cognoscant ne desperent si ingenium nacti fuerint minus facile sed ipsum exercitio colant ut patienter eventus quosque tolerent ut de facultate exteriori sine qua res praeclare difficulter peraguntur mature sibi provideant ut crapulam vitent ut passiones refrenent ut inconstantiam fugiant neque sint bagabundi ut pravam fugiant societatem atque otium ut grammaticam hausuri postmodum maiora diligenter perdiscant ubi etiam nonnulla de ordine et oratione studii declarat ut preterea latino frequenter utantur sermone ut preceptores diligant et mores quosque bonos immitentur quae quidem praecepta dum hic immitanda proponit singula adiicit eis ex probatissimis aucthoribus decerpta carmina ad id quod precepto effert alludentia reliqua omnia suo marte cotexit
