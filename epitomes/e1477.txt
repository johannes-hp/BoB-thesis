1477
Extat in re literaria opusculum quoddam Censorini cuiusdam rhomani  de die natali in quo diversi farris pastus habetur docentur enim in eo permixtim philosophica et historica indaginis concernentia primo autem omnium genius finitus is esse cuius in tutela ut quisque natus est vivit eumque sic esse dictum sive quod ut generemur curat simul quod una gignitur nobiscum sive eciam quod nos genitos suscipiat ac tuetatur deinde exponit ea que veteribus visa sunt de natura humana ut diversos probat diversimode de humani generis origine et propagatione sensisse  quantum autem ad presentes nostros natales spectat primo inquirit unde semen exeat quod cum inter sapientie professores non constet varias diversorum recitat opiniones Parmenidi deferens tum ex dextris tum levis partibus oriri Hipponem vero metapontinum seu ut alii voluit samium asserit ex medullis semen derivasse qui et cum Diogene ex patris tantum modo semine prolem nasci stimavit Parmenides vero simul et Anaxagoras Alcimenon  Empedocles et Epicurus matri eciam suas vires tribuerunt  Censorinus autem id sub ambiguo reliquit docens continua lectione quid primum in infante formetur et quomodo alatur in utero et cur mas aut foemella nascitur post haec definiens seculum esse spatium vitae humanae longissimum partu et morte definitum omissis aureis argenteisque et hoc genus poeticis secula percurrit a conditu urbis Rome ad nostrum usque et hic ex diversorum opinione colligit apta partui tempora Chaldeorumque rationes de tempore partus et Pythagore opinionem de numero dierum ad partus pertinentium ubi per zodiaci domos et planetarum in eis existentium aspectus discurrens quid circa prolem efficiant late deducit incidenter autem nonnulla hic de musicae et symphonie rationibus hic ingerit docens qualiter harmonico concentu Pithagoras planetarum distantiam metiebatur deinde proponit distinctiones aetatum hominis secundum opiniones multorum edisseritque de annis maioribus docens quam diversa eorum magnitudo a gentibus observata et ab auctoribus tradita sit qualiterque annum vertentem qui est dum sol eo rediit  unde profectus fuit diversi in diversis diebus definierunt  post hec docet rationem appellationis mensium distingitque in sua interstitia diem et noctem portionum nomenclature rationem exponens deinde definit quid punctum quid linea quid superficies quid figura et quotuplex in geometria consideretur queque sint geometrica postulata postremo autem de inventione metrica de rythmo de modulatione et carminum spetiebus de metris et pedibus ac legittimis numeris plurima scitu apprime utilia suggerens opusculo suo quod ob plurimorum nullam inter se conexionem habentium acervuum diversi dixi esse pastus finem imponit 
