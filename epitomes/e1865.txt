1865 Iacobi de hoogstratem pars secunda colloquiorum cum divo Augustino contra Lutherum 1310
Iacobus de hoogstratem germanus predicatorii instituti assecla sub annum vigesimum primum supra sexquimillesimum volumen aedidit colloquiorum inter se et divum Augustinum contra enormes atque perversos Martini Lutheri errores quorum quidem colloquiorum materiam iam in tot epitomatibus retuli ut spetiatim eam quavis data occasione repetere tediosum ducam est enim eadem de qua plures catholici viri libros aedidere de erroribus scilicet Lutheriqui germanos tot erroribus involuerunt sunt hi de summi pontifitis potestate quam vel ad aequalitatem cum caeteris omnibus sacerdotibus coarctat de confessione oris quam prorsus emedio tollit saltem ab ea necessitatem divinae praeceptionis auferens de indulgentiis quas nihili omnino facit at in quas tam inverecunde debacchatur ut pecunie exsuctiones eas vocitet de operibus humanis quorum nullum putat sic deo gratum esse quamtumvis etiam bonum quod non sit veniale peccatum addens et veniale peccatum non sua natura sed dei misericordia tale esse sunt et pluscula de purgatorio in quo existentes animas dicit Lutherus in horam peccare quia poenam abhorrent et requiem desiderant quasi ob id eas velit dei votis exculpabili affectu et purgare sunt et plures alii quibus oratione fere genus haeresum dissiminavit  quos Iacobus hic hoogstratem profligaturus Augustinum quocum saepius sese Lutherus defendit sibi colloquentem inducit inquiritque ab eo in singulis erroribus num cum Luthero in eis consentiat ' concluduntque simul in singulis nihil esse quod veritati magis deroget sicque una Lutherum confutant estque hoc opus ab hoogstratano editarum lucubrationum contra Lutherum pars secunda
