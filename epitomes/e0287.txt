287
Michael ab Vratislavia ad ann circa decimum et quartum supra sesquimillesimum in Cracoviensi polonorum academia bonarum artium professor elementorum logicalium edidit libellum qui congestum seu introductorium logicum appellatur in quo sine argumentosis sophistarum portentis totam eam materiam quam dyalecticorum vulgus summularum vocat lucidis preceptionibus complectitur venatis siquidem logice ac eius subiecti argumentationis diffinitionibus de nomine et verbo enunciationis precipuis partibus statim edisserit et deinde orationis ac propositionis ex ipsis constitute naturam seu diffinitionem simul et partitionem est in cathegoricam et hyppotheticam ut cumm membrorum diffinitionibus edocens in affirmationem et negationem utrumque membrum subpartitur et cathegorica seu amplia enunciatione in universalem particularem indefinitam et singularem dissecta cuilibet membrorum diffinitiones adaptat deinde composite seu hypoteticae enunciationis species discutit modalium item propositionum naturam et proprietates breviter perstringit et harum omnium oppositionem secundum affirmationem et negationem fieri testatus contrarie contradictorie subcontrarie et ut ipsi vocant subalterne oppositionis que inter propositiones contingunt leges enarrat item propositionum cathegoricarum triplicem materiam conversiones et propositionum in generali equipollentiam breviter perstringit post hec item syllogismorum naturam et quicquid in eis est involucri detegit locorum preterea dialectycorum et fallaciarum quibus sophiste suas tegnas innectunt proprietates declarat postremo quod commodius principio factum fuisset quo ad parva logicalia terminorum acceptione varia ut suppositione appellatione ampliatione et restrictione affici posse demonstrat modorum deinde arguendi per ascensum quem rethores inductionem vocant et per descensum qui et a toto vocatur simul et consequentialium quarundarum regularum praxim transcurrens finem operi imponit
