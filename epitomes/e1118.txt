1118 Gertrudis sancte officium et vita 610
Excusum est apud Germanos sancte Gertrudis virginis triplex officium tribus eius festis respondens quorum primum celebrat ecclesia 17 die martii secundum eius consacratione solemnis que incidunt secundo die decembris tertium in eius translatione que decimum diem februarii sibi festum obtigit Habentur autem in singulis prefatorum officiorum hore vespertine et matutine simul cum missa ipso festo cantandam que varias eius laudes depromunt Estque eis adnecta ab autore earum quisquis fuerit historia eleganti quantum historia patitur stilo vitam eius virginis complectens de qua nihil in epithomen traham nisi quod patre Pipino et matre Ydelberga nobilissimis ortam recenset fuisseque variis impetitam cum a parentibus tum ab hoste antiquo sathana illecebris ut castitate spreta Austrasie cuiusdam ducis filio nuptum sese dari consentiret sed Dei adiutrice dextra semper eam restitisse fuga et virginitatem salvasse tandemque mortuo eo qui eam tam tenere deperibat salvam ad patres redisse et a matre sacri velaminis investura coelesti sponso per sacerdotes dedicatam fuisse in Nivellensem apud teutonos coenobio cui et tandem prefuit et in quo diem obiit extremum multis post mortem clarens miraculis
