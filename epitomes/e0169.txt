169 8
Ioannes scolasticus qui et ab opere quod instar scalae greco ydiomate composuerat climacus quod scalarem indicat nuncupatus fuit licet magnum sue sanctitatis indicium posteritati reliquerit ex vita solitaria quam in monte sinay Cassiano qui vitas patrum scripsit contemporaneus duxerat longe tamen maius prestitit ex ipso opere quo 30 gradibus sive sanctissimis documentis ad aeternam gloriam docetur ascensus ubi nunc precebtis nunc admonitionibus nunc vero exemplis monarchorum sibi in egipto contemporaneorum agit de necessaria mundi ac rerum terrenarum fuga atque renunciatione qualiter scilicet animus terrenis cogitationibus exutus facile in sublime feratur item de non habendo affectum vitiosum ad aliquam rem quo inordinata cupiditas atque ambitio animum obsedentes eum a coelestium rerum speculatione seducant agit insuper de perfecta peregrinatione que ducit ad Deum et quae sit sancta et vera obedientia ac perfecta penitentia qua peccatorum sordes abluuntur mortis autem memoriam commendans de fletu meritorio quo anima lavatur et mortis optatus finis requiritur edisserit item de inirascibilitate et difficultate acquirendi eam simul et de oblivione iniuriarum ac non iudicando alios de silentii utilitate mendatii detestatione et de victoria 7 vitiorum capitalium ieiunii preterea simul et abstinentie castitatis ac sanctae paupertatis commendationem multis suasionibus ac documentis adducit item de liberatione a maligna insensibilitate sine inadvertentia circa ea que ad salutem faciunt deque psalmodia monasteriorum et vigilia qua mens illuminatur simul ac deliberatione a timore foemineo tractat etiam de fuga inanis gloriae de inocentia simplicitate ac de perfecta humilitate item de discretione vitiorum et virtutum ac de vera et a curis aliena quiete quam tum scilicet homini conducat ut a terrenis ad coelestia pervehatur animus insuper de angelica atque vocali oratione et de sancta impassibilitate in hoc seculo acquirenda salubriter disserit demum de fide spe ac charitate nonnulla perestringens operi tantae sanctimoniae excitativo tanque christianae religioni accommodo finem imponit 15
