1099 Modus latinitatis cum theutonica interpretatione qui incipit Cum ego animadvertissem 593
Prodiit industria viri Germani in lucem liber quidam inscriptus modus latinitatis huius principii Cum ego animadvertissem quem quis ediderit hactenus haud plane compertum habeo nam eo dissecto in duos partiales libellos neque uni neque alteri auctor prescribitur Insertus tamen est secundo tractatulus quidam de orthographia et arte dicendi qui Udalrico Ebrardo Nurembergensi adscribitur qui quod sit eiusdem negotii cuius et alteri quodque eadem omnino in eo moliatur farina ut pote qui nihil habet quem admodum nec reliqui preter modum quemdam et doctrinam congrue loquendi suspicor totum hunc modum latinitatis eiusdem Udalrici fuisse eo tamen indeciso relicto iam minus meum exequar Docentur in prefatis libellis varia diversarum formularum colloquia familiaria quibus in quotidiano loquendi usu frequentius utimur et ne vocum earumdem multiplex repetitio vitio loquendi aut scribendi feratur eadem oratio sepissime multis synonimis diversi tamen contextus oratiunculis mutari docetur hec que omnia tam latine quam teutonice efferuntur dicere puto proposita teutonica clausula verbi docetur multiphariam in latinum Ad calcem vero ut prenotavi docetur vera quarumdam dictionum orthographia in quibus vulgus grammaticorum cecidit Dantur et regule quedam potissimum in arte dicendi aut scribendi observande ne limites elegantie transiliantur
