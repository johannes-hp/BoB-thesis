1070
Liber quidam dialectice farraginis sine auctoris inditio titulo promptuarii argumentorum dialogice ordinatorum et hoc principio proponam vobis problema ad posteros delatus est in quo duobus garrulis dialecticulis invicem digladiantibus quorum alteri spineo alteri vero lilio nomen est conclusiunculas aliquot alternatis vicibus in medium afferunt quas variis argumentis invalidare  exercitii ut aiunt gratia conantur tam in assertoriam quam in inficiatoriam partem iaculis passim coniectis ut autem difficultatum quas inquirunt amplior sit noticia scito ab eis discut√≠ que nam scientia sit logica et an sit principaliter de primis an contra de secundis intentionibus  deinde venari conantur quid sit difinitio et an unico possit actu intelligi garrulantur et et de toto essentiali ac signorum universalium natura et proprietate nec non de entis ratione et conversione cum aliis transcendentibus deque diversa eius predicatione et de accidente ac substantia post que 5 universalium Porphirii proprietates argumentose inquirunt discutiunt et an Deus  sit in aliquo predicamento qualiterque differant locus et superficies et quod sit principium individuationis quidque sit individuum et quomodo relatio possit intelligi separari a suo fundamento in quibus omnibus totum est vere logices aut philosophie ab eis effusum quantum    ut nominibus suis alludam  spina participant de lilio et lilium de spinis nihil enim adamussim resolvunt et  ambis buccis argumenta admodum ridicula  evomunt 
