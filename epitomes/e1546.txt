1546 Ioannes Duns Scoti Questiones super libros posteriorum
Ioannes Duns natione Scotus tanto vir ingenii acumine preditus ut doctoris subtilis nomen sibi vendicarit posteriorum analyticorum Aristotelis difficultates omneis sexaginta questionum resolutionibus enodavit ex quibus quantum ad legem pertinet epitomationis colligo doceri inprimis ab eo varias aceptiones quibus equivocatur de scientia commonstrarique contra platonicos sciri posse aliquid ab origine seu antea non scitum quid achademici negarunt Deinde ex questionum diversarum resolutionibus haurio iuxta mentem Aristotelis omnem doctrinam omnemque disciplinam fieri ex preexistenti cognitione quia cognitio intellectiva que proprie dici potest doctrina aut disciplina procedit a potentia ad actum et ab imperfecto ad perfectum et per hanc doctrinam commonstrat possibilem nobis esse scientiam quam astruit in nobis pari per species acquisitas asensibus exterioribus et non per species influxas ab ideis idque contra platonicos deducit futurum alias ostendens ut coeci de coloribus possint habere scientiam complexam Docet deinde quomodo rerum cognitio fiat per apprehensionem quid est et quia est ubi consequenter ostendit dignitatem non cognosci cognitionem quia est et passionem non precognosci nisi precognitionem quid est quod est quod significatur per nomen et hoc quia in passione idem est esse et subiecto inesse De subiecto autem astruit precognosci posse utroque modo quia scilicet est est et quid est Percipio ad hec conclusionem simul tempore cognosci cum premissis sic scilicet per cognitis premissis in ratione cause formalis conclusio cognoscatur in ratione effectus demonstrationem definit esse syllogismum facientem scire quam esse probat oportere ex primis veris necessariis causisque conclusionis ubi coniunctim ostendit principia magis esse nota quam conclusionem et demostrationis conclusionem esse necessariam Post hec non parum farine disseminat in explicandis modis perseitatis et enodandis difficultatibus que circa eos occurrunt Inter quarum resolutiones haurio genus et differentiam predicari primo modo perseitatis de definito finitionis cuius sunt partes ac proinde hanc propositionem homo est animal rationale esse de per se predicato quod autem genus non predicetur per se de differentia proluxiuscula disceptationem probatum relinquit Circa que probat et negativam quamvis propositionem quantum est ex modo significandi negativo posteriorem esse affirmativa et ab hac dependere Docet preterea quomodo una differentia superior includat inferiorem et quomodo aliqua accidentia predicentur de aliis secundo modo perseitatis hoc est modo quo predicatum egreditur ex principiis subiecti que sunt principia speciei secundum quod species est Negat tamen omne accidens habere subiectum cui inest per se unde quodlibet accidens habens subiectum proprium pertinens ad speciem de eodem probat predicari per se id quod negat de accidente proprium habente subiectum quod est individuum Opposita autem neque per se neque per accidens de se invicem ostendit predicari quia unum inquit est alterius corruptivum Colligo deinde hanc conclusionem Nulla passio inherens uni supposito alicuius communis unicum duntaxat habentis suppositum inheret illi supposito primo quod est dicere passionem inherentem lune non inherere primo huic lune ubi coniunctim ostendit theorema quoddam Euclidis quo probatur omnem triangulum habere tres angulos equales duobus rectis cognoscentem tamen unumquodque individuum ut verbi gratia unumquemque triangulum non cognoscere triangulum ubi notat signum universalem non distribue terminum communem sub ratione propria suppositorum sed sub ratione termini communis Ex diversarum deinde questionum resolutione habeo necessarium non posse sciri per medium contingens conclusionem tamen necessariam posse inferri ex premissis contingentibus Accidentia ad hec communia non necessario predicari de subiecto Dialecticam esse scientiam communem communitate applicationis non tamen communitate subiecti In demonstratione posse accidere deceptionem licet non tanta quanta potest accidere in dialetica Sensu aliquo defitiente deficere scientiam per illum sensum alias possibilem Scientie unitatem esse ex unitate generis subiecti que quidem assertio est carum que in difficultatibus primi libri continentur postrema secundi libri assertiones iuxta viam Aristotelis auspicatur a questionibus quas probat esse equales numero et earumdem esse quattuor genera scilicet si res est quid est quare est et cui insit docens simul quis sit inter has questiones ordo et quomodo questio quevis sit questio medii Ostendit post hec demonstrationis potissime medium non esse definitionem passionis sed definitionem subiecti et demonstrationem posse fieri per quodlibet genus cause Definitionis ad hec quamlibet partem esse in plusquam definitum et differentias substantiales innotescere nobis per accidentia quia omnis nostra cognitio est a magis notis nobis ad minus nota quia ortum habet a sensu Postremo ostendens definientem debere sciri omnia non tamen in particulari questionum suarum resolutionibus finem imponit
