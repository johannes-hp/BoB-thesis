313
Anno 40 super 300 et 1000 claruit in Germania Lupoldus de Bebemburg vir item germanus ac bambergensis episcopus regnante Ludovico imperatore quarto qui inter aliquot alias res literarias edidit non spernende lectiones librum de iuribus et translatione imperii in quo docet quomodo romanum imperium a Grecis in Carolum Magnum et Germanos per successionem fuerit translatum non quidem ut aliqui putarunt per Stephanum papam 2 sed per Leonem 3 docet preterea ex consequi ut videtur francorum regum originem regnique eorumdem divisionem et extensionem utque francorum potestatem  liberius vir germanus extolleret Francie principalem partem germaniam appellat germanosque vere francos esse docet deinde imperatoris potestatem quamque debeat pape recognitionem et quid reciproce papa debeat imperio regnarum item imperio subdita late demonstrat legum sanctionibus quicquid id est quod conscientie vermiculum attingit corroborans et his strupi ut apparet vitandi gratia eamdem docet esse potestatem regis romanorum ante coronationem et coronis debitis insigniti imperatoris quod adhec imperatorem futurum deceat tum animi tum potentie prophane ornamentum erudite docet et hic multa de gestis Caroli Magni repetit qualiter item iuste Italiam et aliquot alias provincias bello fatigaverit sine imperatoris constantinopolitani auctoritate concessa docens imperatoris preterea creandi seu deligendi rationem diffuse docet incidenter adiiciens quo iure et quibus de causis papa possit creatum imperatorem dum reipublice non congruat privare magistratu et totum denique opusculum ut omnia in uno comprehendam est de principum et precipue imperatorum potestate et partibus in republica
