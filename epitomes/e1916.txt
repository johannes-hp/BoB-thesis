1916 Guilielmi altisiodorensis summa aurea in quatuor libros sententiarum 3406
Guilielmus altisidorensis inter doctores quos schola theologica in delitiis habet praeclari nominis in quatuor libros sententiarum quadripartitam aedidit elucubrationem quae summae aureae in libros sententiarum titulo in lucem venit de qua quidem summa hoc inprimis generatim dixero excitari in ea et curiose discuti ac simul enodari difficultates omneis circa unamquamquam sententiarum voluminis materiam a theologis ventilari solitas quod si spetialius deartuatum velis sic habe doceri in prima parte huius summae primo quidem sit fides et quare ad eius probationem adducantur rationes naturales et quotupliciter contingat errare circa articulum trinitatis deinde ostendit deum esse et esse unum solum eumdemque simplicem et invariabilem treis esse personas quae sunt unus deuspost quae agens de nominibus tam essentialibus quam adiectivis quae dicuntur de deo difficultates omneis enodat quae circa terminorum attributorum rationem accidere solent cui et hoc addo quod de significatione huius nominis deusplurima curiose edisserit quodque controversiam dirimit quae est inter Ioanem damascenum et beatum Dionysium de principali nomine dei deum praeterea esse trinum et unum qualiter probari possit edoctum hic habes de notionibus adhec quot silicet sint an solum quinque ut communis opinio tenet an multo plures ut Porretanus asseruit an tamen tres ut alii sentiunt theologice hic disceptans probat nullam harum diversarum opinionum licet sint inter se contrarie esse hereticam ubi habes de generatione divina de innascibilitate de communi spiratione deque processione spiritus sanctiab utroque a patre silicet et a filio et de omnibus denique quae vel pluribus vel uni soli et personae conveniunt quidquid a theologo desideres discutit et spetiatim de aliquot nominibus essentialibus puta de omnipotentia dei ubi plurium theologicarum difficultatum enodationem reperies et postremo de iustificatione et de punitione qua deus punit peccatores plura hic decisa reperies et simul de locali comparatione creatoris ad creaturam deque modo exentiae qua deus esse dicitur ubique in fine autem primi libri adiecta est questio de mundo archetypo sive de exemplari quo deus cuncta creavit quae quidem quaestio est veluti praeambula ad secundum librum in quo de creatione fusius agitur circa quam auctor post discussa aliorum dicta in hoc se resolvit quod mundus archetypus nihil est aliud quam divina dispositio sive ordinatio quae fuit ab aeterno in mente divina de creaturis faciundis ubi etiam docet coniunctim quomodo creatura ab aeterno fuerit a deodemum in secundo libro docet qualiter singula creata sint agensque in primis de dignioribus creaturis scilicet de angelis docet quis fuerit status primus angelorum ubi asserit eos ultra dona naturalia non habuisse alia gratuita docetque qualiter tunc et qua dilectione deum dilexerint et hic coniunctim de angelis malis edisserit et de qualitate peccati eorumdem ac de causa primi peccati et quare non perseveraverit Lucifer in bono statu suae conditionis in quo creatus est ubi has colligo peculiares assertiones angelos malos non potuisse praescios esse sui casus nec deum potuisse eis casum suum revellare diabolum omni motu suo propter quam motu naturali peccare diabolum diligere simul et odisse deum sed hec duo non esse contraria quia odit voluntarie et diligit naturaliter diabolo inesse spem praesumptuosam de sua servatione diabolum non velle se esse malum diabolum non velle deum esse voluntate liberi arbitrii scilicet solum voluntate naturali diabolum non habere fomitem licet habeat pravitatem ad malum quia fomes praesupponit carmen ubi etiam docet quot et quae sint diaboli machinationes post hec docet quot sint angelici ordines et quomodo inter se distingantur et quid sit angelos mitti et quomodo mittantur et quomodo distributi sint ad hominum custodiam ubi notat angelos malos datos esse hominibus ad exercitium ut scilicet fiant cautiores asseritque hic probleumatice posse sustineri angelos bonos hominum custodiae destinatos tristari de eorum casu aut non tristari circa quae probat et Christum habuisse angelum proprium designatum sibi ad custodiam et non solum ad solum ministerium ut communiter dicitur Anticristum praeterea habiturum angelum bonum ad sui custodiam sed illum ab eo recessurum dum se volet facere deumcolligo insuper circa hec diabolum non intrare in animam hominis per essentiam sed tamen per dominium ipsumque esse immissorem malarum cogitationum et angelum bonum custodiae hominis deputatum nunquam ipsum deserere sed semper esse paratum auxiliari ubi notat angelum quandoque velle contrarium divinae voluntati verificari id putans de angelo hominis damnandi custodiae praepositom nam ille inquit vult illum salvum fieri cuius contrarium vult deus ex quo scit eum damnatum rei sed in hoc meo videri si velis sophisticum clavum clavo sophistico obtrudere negare poteris angelum tunc velle contrarium divinae voluntati quia vult illud quod est conforme voluntati divinae antecedenti qua deus vult quemlibet salvari licet non velit id idem voluntate sequellae secundum quam non est summenda contrarietas sed hec citra munus ad quod rediens dico tractari post hec in hoc secundo libro de cogitationibus et visione angelorum ubi plurimas excitat et enodat difficultates docet et circa hec quid sit prophetia et quot sint eius speties ubi pluscula suggerit de offitio prophetae et de offitio ei praestando sine obedientia faciunda postque ad creationem proximus accedens confutat manicheorum opinionem de principio creationis qui astruebant unum principium lucis et alterum tenebrarum probatque deum omnia ex nihilo creasse ipsumque esse unicum universale rerum omnium principum ubi et philosophos ac eos omneis explodit qui de creatione perperam senserunt utque ea quae generatim de creatione edisserit brevius perstringam scito curiose hic ab eo explicari quidquid in sex primis diebus a deo creatum est enodarique permixtim plurimas difficultates ad illorum dierum operationes pertinentes habes praeterea hic intellectum eius quod dicitur omnia deum creasse in unitate spetiae atque ordine et in numero pondere ac mensura in quibus trinitatis imago relucet ubi etiam docet coniunctim qualiter in homine reluceat eadem per memoriam intellectum et voluntatem et per mentem noticiam atque amorem declaransque qualiter creatus fuerit homo docet qualis fuerit Adae et Evae status in innocentia ubi pluscularum ad id pertinentium difficultatum habes resolutionem hic spetiatim annotandas has colligo assertiones beatos post iuditium habituros eam immortalitatem quam habituri erant in statu inocentiae Adam ante lapsum non potuisse mori potuisseque in eo peccare venialiter et hic permixtim docet penes quid summi debeant differentiae essentiales angeli et animae rationalis docet post hec quid sit liberum arbitrium et quae sit eius libertas quaeve potestas solvitque plures ad id pertinentes difficultates inter quas una praecipua concludit liberum arbitrum naturaliter posse in opera meritoria non tamen sine gratia et licet in processu concludat liberum arbitrium per se posse in opera de genere bonorum sine gratia naturalibus puris non tamen sine deoprobat superiorem assertionem huic non obiare sed antequam ad hanc resolutionem deveniat primo docet quid sit malum ac unde sit et quae sit mali natura et quid sit peccatum quaeve peccati causa cum omnium peccatorum spetiebus et natura ac ramis uniuscuiusquepostque derisa ea de qua diximus liberi arbitrii difficultate rursus docet naturam peccati generatim considerati et quae ipsum sequantur incommoda quid praeterea sit peccatum originale et quomodo deleatur in baptismo et qua iusticia anima quae non peccavit contrahat peccatum originale cum plurium difficultatum ad peccati originalis et peccati generatim considerati naturam pertinentium solutione ubi hec sunt spetiatim annotanda unum peccatum originale non esse maius altero in eodem homine esse plura peccata originalia quia plures sunt provitates ad peccandumposse tamen dici unum peccatum quia una eis debetur poena probat et circa hec primos motus esse voluntarios et peccata rationem quare sint peccata esse fomitem habet adhec peccati mortalis et venialis differentiam edoctumque quae peccato veniali debeatur poena ubi probat nullum peccatum veniale posse effici mortale docet post hec quae ignorantia sic peccatum et quae non quaeve dicatur vincibilis et quae invincibilis et quae ac quibus circunstantiis considerata omissio quaeve ac qualis negligentia sit peccatum ubi probans omne peccatum attendi secundum intentionem ostendit peccatum operis et peccatum voluntatis quamvis sint diversa peccata in subiecto esse tamen iden peccatum quantum ad effectum docet et circa hec quid ac quotuplex sit contemptus et qualiter secundum contemptum mensurentur peccata ubi notat peccatum fidelis in eodem genere peccati et omnibus aliis circumstantiis paribus esse maius peccato infidelis et quia peccata circumstantiis metimur docet coniunctim quae circumstantiae et qualiter aggravent peccata post hec docet quam grave ac detestabile peccatum sit hypocrisis et in quo consistat ac quare deus toties reprehendat hypocritas distingens deinde inter iuditium temerarium et ex supositione docet qualia sive cuius spetiei peccata sint et quando liceat de alio iudicare tum ad finem commentariorum secundi libri aspirans docet quid ac quotuplex sit ira et quae sit bona quaeve mala item quando ac quale peccatum sit personarum acceptio et in quibus consistat et quando una persona alteri licite possit praeferri postremo docens quid sit peccatum in spiritum sanctum et quibus de causis dicatur irrimissibile ac quot sint eius speties delcaransque qualiter sit intelligendum peccatum esse poenam peccati et deum permittere hominem peccare secundi libri commentarios absolvit tertiumque ab incarnationis materia auspicatus docet inprimis quare potius filius dei fuerit incarnatus quam pater vel spiritus sanctuset per varia Christo attibuta discurrens quae ratione incarnationis conveniunt docet quae propositiones de Christo veniant concedendae quae alias non concederentur docet praeterea quid ac quotuplex sit praedestinatio et quomodo sit intelligendum Christum esse praestinatum ubi incidente simul difficultate ostendit Christum non fuisse decimatum in lumbis Abrahae docetque qualiter intelligendum sit ipsum fuisse in lumbis Abrahae docet praeterea hic quomodo et secundum quam naturam ac quare dicatur Christus caput ecclesiae et quare potius caput quam cor item qua stientia Christus fuerit preditus in quantum homo qualiter duplicem habuerit voluntatem alteram scilicet creatam alte ram increatam et qualiter una se habuerit ad alteram qualiterque sit intelligendum Christi passionem qua petiit ut transiret a se calix partim fuisse rationis et partim sensualitatis post quae docet quantum ac cuius effectus fuerit Christi meritum qualisque fuerit eius status intriduo et quae propositiones tunc erant concedendae et quae negandae quae praeterea requirantur ad peccatoris iustificationemubi plures etiam enodat difficultates ad peccatorum remissionem pertinentes probatque hic nullum sibi posse mereri primam gratiam deinde docet ad quid valeant bona peccatoris opera extra gratiam et quid sit bonum quidve bonitas a quo omnia bona dicuntur bona et quae sit differentia inter esse et esse bonum ac inter bonumet verum qualiterque contrarientur bonum et malum a vitiis deinceps ad virtutes declinans docet quid sit virtus quotque sint eius speties cum natura ac proprietate uniuscuiusque cum plurium difficultatum ad unamquamque pertinentium solutione ubi probat fidem esse unicam virtutem et non plures docetque coniunctim quae sit fides implicita quaeve distincta et quae indistincta et quot sint fidei articuli cum plusculis aliis ad fidem pertinentibus et hic incidenter docet qui philosophi ac qualiter cognoverint deum et personas divinas docet deinde quomodo differat fides a spe ac quid sit spes qualiterque hec differat a timore et dono et quomodo evacuetur in patria quid praeterea sit charitas et quis eius effectus quisve ordo quaeque eius dignitas inter alias virtutes cum pluribus aliis de natura charitatis ubi probat non posse eodem motu numero dili gi deum et proximum prioremque esse dilectionem dei quam proximi utque hic vela restringam diversas enodari hic scito difficultates dei et proximi dilectionem concernentes post quas docet quid sit ius naturale et quomodo liget ac quomodo differat a iure positivo qualiterque differant praecepta iuris naturalis et legis divinae ac quando cum praeceptis iuris naturalis possit dispensari docet qualiter ad cae teras virtutes cardinales sese habeat prudentia et quid destruat sobrietatem ubi discutit an omnis motus gulae sit peccatum et quare non omnis ebrietas sit peccatum mortale cum omnis luxuria sit huiusmodi ubi notat quando alterum inebrians peccet et quando non incidenterque probat vestes habere praeciossas non esse peccatum nisi in corde sit aliquis motus ipsum inffitiens docet post hec quid sit ac quomodo institutum ieiunium quaeve sit eius utilitas quaeque sint ieiuniorum tempora et quae solvant ieiunia item quid ac quotuplex sit continentiaquid adhec et quae virtus sit virginitas quisque ac quotuplex eius fructus cum pluscularum aliarum difficultatum ad virginitatem pertinentium solutione item quibus debeatur aureola et quibus non quid praeterea sit eleemosyna et quae sint eius speties quaeve utilitas atque effectus et cui et de quibus sit faciunda quantumque sit dandum et quando sit peccatum non dare eleemosinam cuiusque meriti sit eleemosina facta per manum alterius docet postmodum quae virtus obedientia ac quibus sit obediendum ac quibus non ubi incidenter docet ad quantum se extendat et quid sit faciendum circa praeceptum dei contra legem naturae sicut fuit praeceptum domini de immolatione Isaacet coniunctim quid sint latria et dulia qualiterque differant et quid hyperdulia ac quibus singularum cultus debeatur et quale ac quam grave peccatum sit idolatria quid praeterea ac quae virtus sit oratio et quis sit eius effectus quisve fructus ac quae exiguantur ad hoc quod sit efficax ad merendum et quid sit orando petendum cum nonnullis aliis ad orationem pertinentibus docet post hec quae et quantae excellentiae virtus sit iusticia et quomodo se habeat in ordine ad alias virtutes quantae adhec excellentiae sit virtus patientiae et quod sit eius meritum cuiusque meriti sint martyrum passiones ubi notat sanctos non meruisse passiones suas docet et circa hec quae virtus sit perseverantia ac in quo consistat deinde quae sint ac quot dona spiritus sancti cum uniuscuiusque doni proprietate cumque plurium difficultatum ad dona pertinentium solutione ubi coniunctim docet quomodo differant vita activa et comtemplativa et utra sit altera melior quidve sit vitae contemplative contrarium quae adhec sint beatitudines et quomodo se habeant ad dona spiritus sancti cum uniuscuiusque proprietate et hic docet quomodo differant frui et uti ac quibus sit fruendum quibusve utendum quae materia in primo sententiarum libro ventilari solet licet non incovenienter circa beatitudines pertracttetur circa beatitudines autem docet incidenter qualiter fuerit raptus Paulus apostolus et quae viderit in raptu cum nonnullis aliis ad eius raptum pertitentibus post quae docet quis sit ordo virtutum et quomodo virtutes inter se conne ctantur et quod sit virtutum meritum probat et hic hominem posse mereri vitam aeternam et augmentum gratiae ex condigno cum diligenti huius materiae discussione cum plurium difficultatum ad meritum pertinentium enodationediscutit et hic an naturalia fiant gratuita adveniente charitate ubi et notat hominem non esse meliorem pluribus virtutibus quam una docetque virtutum multitudo ad quid valeat et quae earum sint in beatis mansurae et quae minime notat et hic omnem virtutem esse magis bonam quam aliquod malum sit malum rationesque collegit quare haereticus sit magis paratus pati pro fide falsa quam christianus imperfectus pro fide vera post quae ad praeceptorum materiam accedens docet quae sint ac ad quae unumquodque obliget et quomodo decem praecepta adaptentur ad decem plagas aegypti et qualiter reducantur ad divisionem quattuor virtutum cardinaliumitem quid sit mendatium et quot sint genera mendatiorum cum pluscularum difficultatum ad mendatium pertinentium solutione quid praetera sit iuramentum et quae forma iuramenti quodve iuramentum sit licitum meritorium et obligatorium et quae debeant esse causae iuramenti et quid sentiendum sit de iuramentis coactis quale ad hec peccatum sit periurium post quae ostendit omnes appetere beatitudinem ne ipso quidem diabolo excepto diversos tamen homines diversimode docet et hic coniunctim quid sit usura ac in quibus contractibus committatur et qualiter sit restituendum id quod usura lucrifactum est et quare ecclesia magis persequatur usuram quam multa alia peccata graviora quid praeterea sit symonia et quibus casibus commitatur cum plurium difficultatum solutione quibus docetur quid pro administratione spiritualium possit recipi non parum deinde immoratur in discussione materiarum ad voti qualitatem obligandi virtutem ac dispensationem pertinentium ubi coniunctim docet quare ac quibus personis debeant dari decimae et quomodo possint redimi item quid ac quam grave peccatum sit scandalum quidve faciundum sit ut scandalum non fiat post quae docet ad quos pertineat correctio fraterna et quis in ea servandus sit ordo tam in privata quam in publica ubi coniunctim explicat quid ac quotuplex sit perplexitas et quae perplexitates emergant in operationibus spiritualibus et quae in corporalibus postremo ostendens sacerdotes et iudices ecclesiasticos non posse ferre causam sanguinis tertii libri commentariis finem prescribit post quae ad quarti libri materias enodandas sese accingens docet inprimis quid sit sacramentum et quae fuerint cause institutionis sacramentorumac quae sit differentia inter sacramenta novae ac veteris legis et quare ecclesia aliqua sacramenta spiritualia veteris legis retinuerit et in quibus lex vetus fuerit onerosior lege nova et quot fuerint sacramenta ac quomodo cessarint inter quae de circumsitione fusius loquens docet quis fuerit eius effectus ac quae institutionis causa quaeque dignitas et quod tempus ac quando cessarit ubi notat baptismum Ioanis non contulisse gratiam docet eiusdem institutionis causam sed ne quod generali testimonio comprehendere possim spetiatim dispescam sic habeto doceri ab eo sacramentorum omnium virtutem et singulorum formam et materiam effectum et modum administrationis cum plurimarum difficultatum ad unumquodque pertinentium solutione hoc tamen particulariter annotasse non dedignatus fuero doceri scilicet ab eo diversitatem confectionis eucharistiae graecorum et latinorum cum utrorumque opinionis fundamentis et circa penitantiae sacramentum docet quid sit contritio et quae ad veram contritionem requirantur quantaque debeat esse contritio cum plusculis aliis ad contritionem pertinentibus excitat praeterea atque enodat varias difficultates confessionum et confitentis ac confessionem audientis offitium concernentes quae ad hec ad peccatorum remissionem requiratur satisfactio et quam stricte faciunda sit quisque sit eius effectus et quae speties ac simul de quibus sit facienda restitutio adamussim hic declarat et quia in dubium vertitur an peccata redeant per essentiam an per solam ingratitudinem curiose hanc difficultatem discutit ubi simul declarat quam grave peccatum sit ingratitudo docet deinde quid sit clavis et quot sint claves quisve clavium usus ac quae personae habeant claves et quid sit excommunicatio quaeve maior quaeve minor post quae non parvam partem commentariorum conficit in declarandis impedimentis matrimonii ac in excitandis ac enodandis difficultatibus ad matrimonium spectantibus quibus expeditis probat resurrectionem futuram esse miraculose tamen et non naturaliter docetque hic quid sit veritas humanae naturae quae tota et sola dicitur resurgere sive in quo homines statu resurgent et quibus dotibus praediti ubi notat Christi resurrectionem esse causam resurrectionis universalis docetque coniunctim qualiter ipse probaverit resurrectionem suam discipulis et quomodo apparuerit in spetie peregrini deinde ad beatorum gloriam descendens docet quae sint futurae glorificatorum corporum dotes et quae dotes animae quaeque beatorum gloria docet et hic qui sint sensus spirituales et quae sit eorum virtus et quot sint fructus spiritus sanctiet quis sit singulorum effectus item quamtum prosint suffragia ecclesiae animabus existentibus in purgatorio et quidem prosint damnatis et ad quid valeant facta per illos qui sint extra charitatem postremo docens qualiter et quibus ministris purget animas ignis purgatorius et qualiter futurum sit iuditium universale et quare determinatus sit eius locus et non tempus commentariorum fimbrias absolvit
