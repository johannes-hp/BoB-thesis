1507 Omnisanctus quidam super quattuor opuscula mathematicalia Nicolai de Cusa
Scripta sunt in quattuor cardinalis Cuse mathematicalia opuscula de geometricis scilicet transmutationibus de arithmeticis complementis de mathematicis complementis et de mathematica perfectione commentaria quedam a viro quodam qui non alio se quam Omnisancti nomine prodit Qui quisquis extitit canonicum sese scribit coenobii Liuriacensis ordinis beati Augustini qui operam in eis commentariis narravit certe haud ingenuam ea enim quae sub verborum et demonstrationum mathematicarum inuolucris Cusa in eis libris de adequatione curve et rectilinie arcus et corde necnon circuli et quadrati in quo totus versatur deprompserat ea omnia facili explanatione et lucidioribus demonstrationum expositionibus in prefatis commentariis enodavit neque aliud in eis quod in epitoma cogam effecit
