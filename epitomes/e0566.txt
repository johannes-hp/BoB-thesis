566
Martinus de Butiis ad annum octuagesimum secundum supra millesimum ac quadringentesimum librum quemdam invulgavit quo exemplaribus formis modum edocuit publicorum per notarios conficiendorum instrumentorum  simul et extreme voluntatis testamentorum adiectis passim statutis quae tabellio quisque et notarius ignorare non potest citra partis seu officii sui in re publica deliquium  namque in venditionibus permutationibus ac aliis contractibus fieri solent  quae item in comprovissionibus et aliis viis alienandi pro corroboratione date fidei confici sueverunt charte sive instrumenta nisi ab instituto in ea re et terminorum quos vocant sive usitatorum clausularum perito fiant facile cavillationis loci aliquid superfuerit ei parti quae poenitentia seu fraude ducta in ius adversarium vocare velit  subiecit et huic sue formarum exemplari taxas seu stipendia quae notariis pro opera sua persolvi debent  que omnia sale conscripsit non quidem rhetorico sed quo scientie causantes difficultatem vulgus nunc causidicorum et notariorum uti insuevit barbaro plane et inculto cuiusque vix intellectum nisi versutiis eorum instructus percipias 
