952
Habet res literaria librum quemdam lavacrum conscientie inscriptum huius principii lavamini mundi estote cuius auctor quisquis extitis salubribus admodum in eo preceptis sacerdotibus consultum init exorditus enim ab ornementorum et vestium ac victus eorum qualitate ad que scilicet sese extendere debeant sigillatim omnia que sacerdotii dignitatem quam non ieiune extollit decent atque dedecent perite admodum explicat inter que est lectionis atque orationis commendatio et luxurie beneficiorumque ambitiones ad redditum eorumdem inordinati usus detestatio circa que vel unicum beneficium obtinere non posse docet eum qui victui sufficiens habeat patrimonium post hec vero clericorum abusus et mala quorum eis atque aliis causa extitit foemina veterisque et novi testamenti sacerdotiorum differentias multo veracissime docet ad mundanas preterea vilipendendas voluptates plurima tribuit antidota et fructuosas paraeneses in reliquis vero meditationes admodum pias de Christi passione et verbis que cruciffixus protulit cum eucharistie sacramento nobis impensis benificiis ac de virginis christipare doloribus quos in passione filii sustinuit multa summis affectibus notanda proponens orationibus duabus altera a celebraturo altera vero ab eo qui iam sacrificium exegerit dicenda finem facit
