1892 Theonis expositio elementorum Euclidis et phaenomenorum ac specularium et perspective ac datorum 3769
Theon scriptor graecus mathematicus insignis Euclidis megarensis mathematicalia opuscula talibus commentariis illustravit ut non a variores ei turba studiosorum plausus debeat quam Euclidi per eos enim non modo sublimes theorematum atque problematum Euclidis sensus explicavit scilicet demonstratione mathematica sic ea quae Euclides tradit sensui subiecit ut proposita negare non audeamus sunt autem circa quae sic insudavit opuscula tredecim libri elementorum in quorum primo demonstravit ea quae Euclides tradidit de generatione triangulorum et parallelogrammorum speculatione deque habitudine seu comparatione utrorumque in secundo cum doceat Euclides quid quomodo ex rectarum linearum segmentis quadratorum rectangulorumque resultantium equalitatem demonstrat in tertio autem circularium figurarum geometricas passiones ostendit in quarto vero demonstrat quomodo inscribantur atque circumscribantur figure in quinto demum ostendit magnitudinum habitudines et rationes sive proportiones in sexto demonstrat ea quae Euclides de figurarum proportionibus et de linearum portionalium inventione subministrat in septimo vero octavo et nono numerorum vim naturam ac passiones demonstrat in decimo deinde commensurabilium et incommensurabilium seu rationalium et irrationalium naturam ostendit in undecimo vero ac duodecimo et tertiodecimo corporum solidorum vim et habitudinem demonstrat in phaenomenis autem ea demonstrat quae Euclides de ortu et occasu signorum iuxta astrologicam peritiam suggerit in specularibus autem ea demonstrationibus mathematicis ostendit quae Euclides de natura et proprietate ac de mirabilibus speculorum planorum concavorum ac connexorum deque iis quae per ea videntur disseruit demum in perspectivae commentariis ad mathematicam rectitudinem deducens ea quae Euclides de visis et visibilium mirabilibus proprietatibus deque radiorum visualium natura suggerit commentariorum suorum vela complicat in librum enim datorum qui reliquus erat inter Euclidis volumina falcem suam non misit
