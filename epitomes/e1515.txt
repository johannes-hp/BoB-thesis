1515 Franciscus Mataratius De compositione versuum hexametrorum et pentametrorum
Franciscus Mataratius natione Italus et patria Perusinus scripsit de compositione versuum hexametrorum et pentametrorum opusculum In quo prenotata cursum poeseos utilitate cuius artem inquit veteros primam quandam philosophia esse voluerunt que ad vivendi rationem ab ineunte etate adduceret continuo pedum ex quibus heroici et pentametri versus constant naturas et accidentia versumque scansionem et mesuram necnon literarum tam vocalium quam consonantem potestatem et syllabarum vim et quantitatem penes trinam regionem primam scilicet mediam et ultimam erudite perstringit neque prolixitate odio lectorem affitiens neque scriptorum tenuitate lectorem reiiciens Speciatim autem in hoc opusculo nihil notandum preter iam dicta reperio nisi carmen heroicum nos Pythio debere oraculo fuisseque ipsum inventum ante bellum troianum cum prosa oratio condita nondum fuerat citatque ad hoc Plinium in naturali historia Prosam vero seu solutam orationem primum ait fecisse Cadmum Pherecidem Syrum et Hecateum et Hecatem poetices tamen partibus servatis hoc est de poetica ratione solum id adnuentes quam multum solverunt Post illos autem successive ad eum quo nunc utimur modum pedestrem orationem que absque numero est deventium docet Quando autem auctor iste floruerit non reperio nisi coniectura calcographie per quam sub annum 1468 lucem induit
