1523 Petri Marsi comentaria in Silium Italicum de secundo bello punico
Petrus Marsus natione Italus studioso in rem literariam affectu commentarios edidit admodum eruditos atque luculentos in septem atque decem Syllii Italici libros de secundo bello punico Quibus quicquid in eis libris involucri fuit extitit sane non parum explicuit enodavit ac lucidum fecit narravitque operam ut non modo grammaticus commentarius sed et historicus dici possit Preter tamen grammaticas enarrationes per quas omni tenebricositate Syllium destituit passim ex Livio et aliis historiarum portiunculas interserit quibus belli punici a Syllio descripti historia magis ad virum a quovis excipi possit Digessit et seorsum totam secundi belli punici historiam non tam Silii processum quam historie fidem ordinatum secutus scripsit et Sillii Italici vitam qua ab Italica Hispanie urbe eum sic cognominatum scribit a qua originem habuit patria tamen ait fuisse romanum hoc ductus argumento quod si in Italia natus fuisset Martialis hispanus in patrie sue suorumque laudes propensus tanti viri natale solum epigrammate quodam quo non modo poetarum sed et historicorum patriam celebrat avidissime ornasset cum sepius ad eum scribat et eum tanti faciat quanti Catullus Maronem prima etate ait hunc Ciceronem sibi proposuisse imitandum in oratione Dicit preterea facundo declamavisse ore et secundo eventu clientum causas in foro egisse Nerone ait infamia notatum quod quosdam ei sponte insimulasset Fuit tamen uti refert a Nerone consul creatus in cuius consulatum Nero subblatus est vita fuit In poesi Matronem refert et ita si res habet imitasse ocio licet suadentibus annis urbe et foro cederet numquam ait abusum adversa autem valetudine insanabilis claui laborasse ait cuius tedio et dolore quinque et 70 annos natus in Neapolitano agro suo vitam finivit
