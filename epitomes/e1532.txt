1532 Alchindus De pluviis et rore et ventis ac aeris mutatione
Induit nescio cuius industria latinum amiculum liber quidam Alchindi de pluviis imbribus et ventis ac de mutatione aeris astronomie et astrologie studiosis sane haud inutilis quo in octo tractatulos seu capita dissectum In primo determinatur de omnibus accidentibus planetarum et causarum suarum et etiam impressionum in aere superiori In secundo de diversitate motuum et quartis circuli ac differentiis anni Tertium est de quartis humidi et sicci a sole secundum quod potes adequari ad horas humiditatis et siccitatis 4tum est de roribus et pluviis in omni climate quintum rationem ostendit inveniendi rores et pluvias et sciendi hora temporum suorum in omni climate et etiam in omni loco ac terre portione simul causis eorumdem Tum in sexto asseruntur sapientum astronomorum dicta et aeris temperie aut tempestate ac pluviis 7um est de naturis dierum in predictis hoc est ratio sciendi quid sit futurum in quolibet die de pluvia ventis tonitruis et grandinibus Octavum caput est de quattuor temporibus anni et mutatione aeris de caliditate in frigiditatem et contra et frigidum in calidum et denique metereologicarum impressionum qui in aere generantur causas et generationis tempus et horam ac inditia adamussim via astronomica Alchindus in hoc suo libro docet
