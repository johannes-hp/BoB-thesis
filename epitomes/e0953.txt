953
Est inter statutorum seu constitutionum libros quibus religiosorum observantia declaratur unus inscriptus benedictina sive constitutiones Benedicti duodecimi pape ad monachos nigros in quo de totius ordinis benedictini reformatione atque regulari observantia tam abunde et accurate tractatur ut ne in ullo sit desidie quicquam delatum preter enim ea que professionem et Christi iugum concernunt de venditionibus mutuationibus procurationibus et contractibus fictis seu dolosis aliisque alienationibus dictis monachis tam concessis quam prohibitis necnon de esu et abstinentia carnium nihil non modo religioso scitu necessarium in eis omissum est sed nec eorum que notarios atque dictorum monachorum causidicos latere non decet habet  enim in eis tabellio instrumentorum formandorum in venditione aut quavis alienatione seu locatione possessionum formam causidicus vero iuxta eorum tenorem que monachis licet cause sue agende non minorem habet instructionem quibus omnibus annexa est questio quedam super decimis et novalibus ab aliquo eius ordinis beneficiis dotato recipiendis in cuius resolutione latissime probantur atque docentur previlegia que quo ad ea monachis presertim benedictinis et eorum ordinis precipuis cluniacensibus concessa sunt quibus quidem ambitiosorum plebanorum et vicariorum cupidini non parum obsisti potest ut pote que non ab ore monachorum defensorum contra curatos seu plebanos et vicarios vocitentur
