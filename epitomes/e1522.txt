1522
Sillius Italicus ex Hispania oriundus ab italica nobili urbe unde cognomen reportavit Rome natus asseritur a Petro Crinita liber 4 de poetis latinis quod et contendit Petrus Marsus eius commentarius hic tempore Martialis poete ut plurima huius ad eum scripta epigrammata testantur floruit sub Nerone et postea sub Vitellio scripsitque decem et septem libros heroico tractu de secundo bello punico in quibus varium atque elegantem sese testatus est poetam maronianum enim apollinem undique redolet quem imitari nusquam non pro utili et iucundo habuit que autem ab eo coacto stilo scripta sunt plures romanarum rerum scriptores soluta oratione in historiam digesserunt de qua quidem historia quam hic recenset ut precipua epitomati mandem repetenda fuerit pauxillis secundi libri occasio quam Syllius non statim in ipso exordio spetiatim tangit sed recensito primum Didonis in Aphricam adventu et Carthagine extructione qualiter Aeneam profugum receperit et ab eodem illusa fuerit primum tangit hinc aeternum in dardanos genus Aeneadum a quo Romani a Carthaginibus Junonis moriture inprecatione contractum scribit unde et primum bellum punicum ortum est quo Carthaginenses victi ad equiates usque ad insulas que sunt inter Siciliam et Aphricam Sicilia et Sardinia celeri desperatione amissis fusi sunt quod cum Amilcar Hanibalis pater cui de proferendo imperio summa cura semper extitit egerrime ferret quippe qui in eo bello imperator fuerat quinque annis in Aphrica bellum gessit ad augendi imperii ambitionem inde cum exercitum in Hispaniam esset traiecturus Annibalem novem ferme annos natum in templo Junonis tactis sacris jurare coegit se cum primum etas competeret acerrimum fore nominis Romani hostem hoc iusiurandum et templum in quo idipsum prestitit Hannibal in principio primi libri octuagesimo aut circiter versu a primo Sylluus enarrare incipit cum ait urbe fuit media templum genitricis Elise ac deinde acta ab Amilcare et eius genero successore Asdrubale ante Hannibal rerum potiretur describit utque historie filium ex vario hoc opere contexam profectum scribit in Hispaniam Amilcarem novem ibi annos bellum gessisse tanto quidem studio ut non iniuria id citra offitium addam Livius de eo dixisse videatur apparuisse maius eum quam quod gereret in animo agitare bellum ut puta irruptionem in Italiam sed mors oportuna bellum protendit in acie quippe occisum scribit cui narrat Asdrubalem generum succesisse et octo annos conciliandis populis potius quam auspitio bellico rem punicam auxisse hunc cum regulum quemdam Tagum nomine necari et caput haste affixum circum ferri iussisset a Tagi servo ignominiam et mortem domini egre ferente confossam scribit servum vero correptum mirum est quam scribat hilari animo et placato vultu innumera sustinuisse tormenta post mortem autem Asdrubalis populum ait similiter et militem Hannibalem imperatorem sibi ac ducem senatu in eam sententiam ducto creasse qui iureiurandi quod patri prestiterat conscius et natura commotionis avida impellente Romanorum bellum nihil differendum Olchadum fines qui sunt ultra Iberum invasit colonias habuerant ad Iberum Sagunthini amici populi romani qui rerum potiente Asdrubale libertate donati fuerant consentientibus Romanis et Asdrubale qui foedus inierant ut Asdrubalis finis imperii esset Iberus et Saguntius mediis inter imperia duorum populorum libertas servaretur Hannibal autem spreto maiorum foedere medium indignatus in Iberum Sagunthinisque bellum intulit et admotis urbi Saguntha que ultra Pirineos erat castris octavo eam mense diruit et incendit de quo Syllius ibi narrare incipit prima saguntinas turbarunt classica portas extendit eum sermonem ad finem usque primi libri quem absoluturus narrare incipit quomodo populus romanus amicum populum ab Hannibale oppressum dolens legatos Fabium Pamphilum et Valerium Publicolam misit ad poenam rupti foederis reposcendam hos si forte auditurus non erat incensus ad maiora Hannibal scribit a provido romano se natu in mandatis habuisse ut ad Carthaginem navigaverant et nisi poenam rupti foederis reposcerent bellum Carthaginensibus indicerent ut senatus previderat ita eventum scribit noluit enim Hannibal legatos audire sed armorum strepitu et clangore tubarum littore prohibuit quibus ut in mandatis habebant versus Carthaginem solventibus cum non possent Carthaginenses ab Hannibalis favore seducere bellum indixere horum legationem et Carthaginensium varias sententias cum sagunthine cladis deploratione et Sagunthinorum qui pro fide sua servanda occubuerunt celebratione describit in secundo libro Syllius in quo et Hannibali fortune mutationem vaticinatur deinde in tertio libro describit Hannibalis profectionem ad Gades Herculis et templum Herculis ac sacrorum ritus in quo prelio ait Romanos succubuisse et consulem santium filii humeris vix summa numum antea liberatum alentiopa dum traiecisse deinde ad Trebiam fluvium castra munivisse hunc elatus victoria Hannibal subsecutus non procul ab eo consedit interim scribit collegam Publii Cornelii Scipionis Semproninum Gracchum monitum a senatu ut reipublice labanti opem ferret celeri e Sicilia navigatione Ariminum inde in castra ad collegam venisse avidumque pugne cum Hannibale manus conseruisse ac victum fuisse hinc Hannibalem rursus scribit exercitum movisse ac magna difficultate superato Apennino ad Transuuemenum lacum Perusinum contendisse et hec quidem a Syllio usque ad principium quinti libri describuntur simul cum tristi nuncio quod Hannibali a Carthaginensibus allatum est filium scilicet suum Asparem ex sorte mactandum fore diis patriis mos enim erat Carthaginensium humana caede deos placare Hannibali enim dicit senatui carthaginensi respondisse se hostibus et hostium sanguine litaturum et proinde orasse ut inocentum filii sanguinem intactum relinquerit post haec in quinto libro memorabilem describit cladem qua Hannibal Romanos affecit cum enim ad Trasimenum Hannibal castrametatus esset levem armaturam ad insidias et equites ad saltus fauces tumulis apte tegentibus obiecto equitatu clausa omnia lacu ac montibus essent pugnatum hic narrat utrumque acriter et tanto studio ut terremotus qui totam Italiam concussit minime deprehenderetur et hec pugnam qua quindecim Romanorum milia desyderata sunt Caii Flaminii consulis temeritati adscribunt qui vetantibus auspitiis et religione pugnam invit neque collegam suum Servilium qui adhuc Romae erat participem faceret victoriae si qua contra Hannibalem fuisse vita tamen temeritatem persolvit simul enim cum exercitus maiori parte ceteris in fugam versis scribit eum corruisse in sexto autem libro eos qui in fugam versi fuerant narrat per varios sylvarum anfractus tandem Romam pervenisse et luctum Romanis renovasse Hannibalem vero a Trasnueo ait movisse et agrum picenum omnemque superi maris oram Marsos Pelignos Marucinos Vestinosque invasisse et tandem in Campaniam devenisse et apud Linterum picturam primi bellici punici magna cum molestia conspexisse ubi fingit poeta iussisse eum porticum illam solo equari in septimo deinde libro repetens terrorem quo romanus populus concussus fuit post stragem illam ingentem qua Caius Flaminimus corruit narrat qualiter Fabius fuerit a Romanis dictator creatus quod numquam ante eum factum ut hosti obviam iret quem cum accepisset Hannibalem vertisset iter in Apuliam accepto exercitu consulis a Flacco per agrum sabinum die quo militibus edixerat venisse et inde Praeneste ac transversis itineribus in viam latinam transgressum ac tandem itineribus summa cura exploratis ad hostem contendisse scribit animo cum hoste in aciem descendi nisi necessitas ad id cogeret assecutus hic est uti refert Hannibalem in Apulia non procul ab Aopis a quibus Hannibal cum Fabium ad pugnam alicere non posset in Campaniam movit ubi itineris profecto nominis errore decepto nam pro casinno saltu casilurum accepit in quodam tractu a dictatore inclusum scribit novo tamen commento Hannibal evasit alligatis enim ignitis sarmentis boum ingenti multitudini cornibus noctu evasit cum boves per saltus fugientes astatinis custodiis milites deturbassent interea novi come consules creantur Paulus Emilius et Marcus Terentius Varro quorum hic rei militaris penitus erat ignarus et sola pupulari aura ad consulatum evectus huius vesania atque ignavia ad Canas vicum Apulie scribit in octavo et nono libris Syllius novam et eandem multo maximam clandem Hannibale victore factam fuisse fuerunt enim desyrata ut historie referunt quinquaginta Romanorum milia et inter eos Paulus Emilius Varronis collega qui uti refert non potuit nec potuere etiam portenta que sub tempora in Italia clandem illam futuram significarunt efficere ut nova clade romanum nomen Varro non afficeret monstra et portenta in octavo describit in nono autem initium pugnae ubi fungit numina ad tantum spectaculum descendisse describitur in nono ignavia Varronis et eiusdem fuga in decimo Pauli collegae Varronis virtutem describit qui post fugam Varronis fortiter pro romano nomine pugnando occubuit quem et Hannibal funerea pompa ob ingentem eius virtutem honorasse refert scribit et in hoc 10 libro qualiter Varroni Romam redeunti itum est ab omnibus ordinibus obviam et gratiae actae quod in tanto rerum turbine de re publica ac nomine romano non desperasset quod tamen sic exceptus fuerit Varro Syllius stomachanter obscurat his versibus quod vero reduci tum se populusque patresque offerrent non gratari sed poscere natos quisque suos fratresque simul misereque parentes ire videbantur laceranda ad consulis ora accesit autem huic Romanorum cladi sociorum et populorum defectio quos poeta in undecimo libro describit inter eos connumeratur Sannites Lucani Locrenses Hirpini Metapontini Bruttii Apuli aliique nonulli ut Cisalpini Galli in duodecimo describit Hannibalis profectionem in Neapolim quam fortissimam urbem videret menia eum ab oppugnatione terruerunt quare in agrum nolanum exercitum duxit et cum urbem oppugnaret a Marcello consule pulsus est ubi primum didicit se posse a Romanis vinci post hec Hannibalis profectionem ad urbem Romam describit in tertio decimo cuius quia frustra se tentare vidisset oppugnationem agros circumvicinos depopulatus in Brutios se recepit dum autem hec in Italia gerentur cecidere in Hispania Scipiones Publius ei Gneus fratres ex quorum morte et in Hispania Romae luctus fuit horum casu Scipionem Publii Scipionis filium concussus ad inferos ut patris patruique umbram aspireret descendisse fingit Syllius et de iis atque vaticinio Sybillae que ventura Romanorum fata et Scipionis victoriam in Hispania presagibat in tertio decimo libro agit post haec in quarto decimo describit bellum in Sicilia dum hec agerentur ortum qualiterque Marcus Marcellus cui Siciliam Romani decreverunt Siracusas expugnavit ubi Syllius describit situm et fortunam Siciliae urbesque qui milites ad bellum miserunt interim romuleum loquar cum Syllio carpebat cura senatum quis trepidas gentes mortemque subiret Iberum scribit Syllius in quinto decimo libro qualiter senatus romanus interim comitia inivit de mittendo proconsule in Hispaniam in Tyrias inquit poeta ne iam Tartessia leges concedat tellus hoc est ne Hispania quam oppido Tartesso Tartessiam vocavit deficeret ad poenos seu aphricanos et Hannibalem factis autem comitiis Scipionem Publii filium annos natum 24 professum scribit se iturum ut mortem patris ac patrui ulcisceretur cumque pauci essent quia eam rem attentare auderet ubi duo illa fulmina belli Scipiones cecidissent ingenti favore missum scribit datumque ei socium Marcum Iunium Syllanum propretorem Scipio igitur cum triginta quinque remibus in Hispaniam navigavit ubi monitus per nocturnam quietem a patre uti Syllius commentatur Carthaginem novam expugnavit interea Asdrubal ex Hispania metu Scipionis fugiens ut Hannibali se coniungeret Alpes transcendit et Placentiam expugnare conatus est cui obviam precessit Livius Salinator interceptis autem literis Asdrubalis ad fratrem missis Romam misse sunt quibus lectis ex patrum sententia Claudius Nero mittitur cum sex milibus peditum et mille equitibus ut se college Salinatori coniungeret idque noctu silente effecit Hannibale ignorante consertisque manibus Asdrubalem refert in pugna cecidisse apud Metaurum ubi pugnatum est caputque eius Hannibali ostentatum qui tum Carthaginis fortunam se cognoscere professus est quem post hec ita descripta sextum decimum librum exordiens in Brutios prosectum Syllius scribit in hunc modum proponens Bruttia merentem casus patrieque suos Hannibalem accepit tellus etcetera ubi de virtutis Hannibalis coniunctim hoc addit tantam fuisse in eo vim et maiestatem ut etsi exercitum haberet coactum colluvione diversarum gentium disparis cultus ritus atque lingue tamen seditio in castris baborantibus interdum comeatus inopia minime oriretur hec dum in Italia agerentur Scipionem scribit in Hispania secundo Marte pugnasse ac poenum tandem tota cessisse Hispania et postquam ludos funebres apud Carthaginem in patris patruique honorem celebrasset Scipio eum refert in Italiam rediisse fama inquit ducente triumphum quia ipse quod rem sine magistratu gessisset triumphare non potuit consulem autem creatum cum Publio Liciano Crasso scribit senatum rogasse ut sibi Aphrica provintia decerneretur quod licet repugnante Fabio sibi non fuerit concessum sed Siciliam nactus sit et collega Bruttio successu tamen temporis dum eum in Sicilia rem militarem ingenue exercere compertum esset fuerat enim in senatu accusatus quod rem militarem fregisset et a Metello de sensus ac postea missis a senatu legatis qui rem inquirerent absolutus datum ei est ut in Aphricam ex Sicilia traiiceret hanc profectionem Syllius in quarto decimo libro simul cum rebus ab eo gestis describit fuere ea hec Siphacem Asdrubalemque vicit nam noctu poenorum hybernacula lignea ex materie agrorum extructa incendio absumpsit Siphacemque captum Romam misit inde tanto fuit Cartaginensibus terrori ut coacti fuerint Hannibalem in patriam revocare qui Italia cedens merore consumptus pene quod in primo Italiae ingressu milites suos urbi non admovisset aut saltem post quam Romanorum sanguine cruenti facti essent Hannibalem expectasse scribit Scipionem apud Zamam in Aphrica quem ibidem abnegata ei quam potebat pace insigni prelio vicit deinde Carthaginem tributariam Romanis fecit ac victor in Italiam triumphans rediit hec sunt que ex obscuro alioqui Syllii Italici poemate in epitomen redigenda collegi preter si in digressionibus nonnunquam et bellis describundis fortes aliquot alios duces praeter a me citatos laudet credo tamen ad historie precipue filum nihil pertinens a omissum esse et si illos omiserim in leges epitomatis non peccasse
