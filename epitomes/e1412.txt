1412
Divus Thomas ab Aquino fame celebritatis ditior quam qui privato indigeat precone opus ut alias scripsi edidit theosophicum summa theologie inscriptum in cuius tertia parte de aliis enim alias memini tria summa curiositate et laudatissima vigilia executus est cum enim in aliis partibus de mundi origine et divina bonitatis perfectione creaturarumque ab ipsa perfectione ne non de vitiis et virtutibus plurima eruditissime suggessisset tertia hac parte decollatis nobis a servatore Christo beneficiis deque iis quae post Christum incarnatum secuta sunt abunde disserit in tres enim ea partes dissecta in prima de Christi incarnatione sic adamussim disserit ut ne minimam quidem difficultatem incarnationis congruentiam et necessitatem atque effectum ac denique universale mysterium concernentem omiserit quam non ex theosophie reconditioris scriniis reseraverit atque dissolverit idque tanta effecit quaestionum theologicarum de Christo quem verum et non fantasticum humanum corpus assumpsisse cum passionibus et defectibus humanis ostendit varietate ut sigillatim ea quae de assumentis verbi prestantia et dignitate deque assumpte nature qualitate ac perfectione necnon de modo hypostaseos sive unionis verbi et humanitatis docet in epithomen cogere aliter nequeam quam generali mysteriorum et effectuum incarnationis nomine cum his autem omnibus Christi et Marie virginis vite actus precipuos adamussim explicat in quibus nihil est quod offendat si assertionem eius qua â€  originalis macule a virgine Maria non aufert e medio tollas post hec autem secunda parte de institutis a Christo sacramentis primum in generali deinde de unoquoque in speciali disserit singulorum causam materiam formam et effectus atque necessitatem modumque administrandorum cum plurimorum circa hec theologicorum nexuum solutione docet tum in tertia parte de statu futuro post resurrectionem locuturus universalem corporum resurrectionem futuram esse cum modo quo fiet cumque eorum quae eam precedent et consequenter declaratione latissime ostendit animarum explicans post dissolutionem a corpore diversa pro varietate meritorum receptacula docet et inferni quam sint graves pene et cuius activalis sit eius ignis cumque sint earum animarum quae puniantur plurime quibus beatitudo post ablutionem sordium promissa est quantum pro mortuis facta suffragia eis suggerant quantumque sanctorum nobis et etiam defunctis prosit oratio erudite admodum docet utque epithomatis vela complicem in hac parte rite docet qualis sit futurus damnatorum et beatorum status peracto extremo iudicio cuius etiam modum et rigorem docet tum postremo explicans longa et prolixa oratione qualiter beati divine essentie conspectu post resurrectionem fruentur quibusque danda fuerit aureola adiectisque iterum de inferorum statu nonnullis tertie huic sue summe parti finem imponit
