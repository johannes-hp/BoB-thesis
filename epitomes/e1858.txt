1858 Ioannis Ecchii pro Hieronimo Emser responsio contra Lutherum 1185
Ioannes Ecchius aegregius apud germanos perfidae lutheranorum sectae impugnator ac indefessus lutheranorum persecutor ad annum incarnati verbi vigesimum supra sexquimillesimum libellum quemdam aedidit apologeticum pro Hieronimo Emsero viro germano contra malesanam Lutheri venationem cuius inscriptionis mysterium hoc accipe predicaverat Lutherus aliquos articulos hussiticos esse christianissimos et evangelicos quo boemios qui hussicis erroribus involuti sunt sui nominis precones haberet veritus autem Emserus ne boemi de tanto patrono gratularentur ad pragensis ecclesiae administratorem scripsit epistolam quamdam cuius doctrina fretus schismaticorum triumphos comprimeret id male habuit Lutherum acuensque mox dentes in eumvariis eum convitiis affecit insimulavitque haereseos ac chismatis quasi qui schismaticum a bonis divisum gere velit possit dici schismaticus id non patienter tulit Ecchius virum scilicet innocentem et fidei propugnatorem Emserum ab heresiarcha spurcissimo ledi quam ob rem hunc libellum scripsit quo male dictis Lutheri respondet tam convitiis quam rationibus contra eum agens probansque aperte Lutherum boemicorum errorum fuisse ac esse astructorem et hic quidem est huius apologie scopus
