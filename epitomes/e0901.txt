901
Ioannes Baptista Abiosus ex Balneolo regni neapolitani oriundus ad annum 1498 tractatulum quemdam edidit coelestium et terrestium trutina inscriptum nomine quidem rebus in eo tractatis haud dissono tractat etenim in eo de elementorum alterationibus quas per signa tan celestium influxum quam ex inferioris mundi creaturis desumpta peculiariter pro anno 1498 sub quem tractus in lucem prodiit precognoscere docet sed eo prognostici genere non sat contentus differentes operi suo canones interserit quibus aeris alterationes pro quovis sine limite sumpto tempore deprehendere possit astronomie vel tantillum gnarus que duo dum permistim prosequitur interim quid coelestium corporum influxus in hec inferiora possint qualiterque eorum significantie et diversitates cognosci valeant et de cometarum varietate et generatione ac de signis colorum eiusdem item de iride et suis coloribus deque aliis quam pluribus ignitis impressionibus et stellarum fixarum alterationibus multa astronomice digerit egritudinum ad hec et annorum diversitates quo ad sanitatem elementorum alterationibus per infinita tempora precognoscere et pestis necnon morbi gallici curam tam secundum comunem medendi modum quam per superiorem quinte essentie scientiam eadem industria docet regum preterea et principum plurimorum negocia et successus pro anno 1498 precognoscere diversis vaticiniis ostendit id quod idem de summi pontificis et aliquot provintiarum statu explicat et tandem brevibus canonibus perstringens quibus planetis qui homines subiiciantur et quos singuli sint habituri successus finem astronomicis suis phantasmatibus prescribit
