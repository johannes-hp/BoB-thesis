212 50
Logicalis liber nullo adhibito authore inter germanos presertim apud colonienses circumfertur cuius talis habetur titulus cursus optimarum questionum cum textualibus expositionibus Porphirii atque veteris logice Aristotelis sicut maxime parisius regentes tradiderunt multorum peritorum oppiniones cum probationibus recitantes quibus dissolutis ad mentem subtilissimi doctoris anglici Joannis Scothi ordinis minorum sese absolvunt quarum prima questio super Porphirii predicabilia est an logica sit scientia specialis ab aliis distincta et subsequenter quam plurimis discursis questionibus ultimam dictorum predicabilium ponit utrum iste propositiones sortes est homo sortes est rationalis sint necessarie et semper vere etcetera preterea super predicamenta et perihermenias eodem disserendi servato tenore primam qestionem ponit utrum de decem predicamentis sit scientia logicalis ab aliis partibus logice distincta et ultima perihermeneiarum est utrum argumentum a transmutata propositione quo Aristotelis utitur in sexta ratione universalitater teneat et hec dixisse ad huiusmodi operis cognitionem sufficiat nam subiectum idem cum textu silicet predicabilium predicamentorum et perihermenias de quibus solummodo agit habetur hoc superaddito quod satis dilucide illum exponit et expositi dubia quae oriri possunt aperte resolvit
