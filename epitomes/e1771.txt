1771 Ulderici Hutteni invectivae contra lutheroniastigas et epistolae pro eodem 1695
Vldericus huttenus eques germanus cum in germaniae Lutheri causa agitaretur vormaciae coram divo Carolo imperatore et praesentibus germaniae proceribus atque antistitibus et simul Leonis Decimi oratoribus qui summe ut Lutherus palinodiam caneret aut id renuens plecteretur nervos intendebant scripsit in hieronymum Aleandrum et Marinum Saracciolum pontificis maximi oratores invectivas singulas in quibus convitia liberrismo calamo exaggerans omne genus nequitiarum eis et allusione fabule protensa omnibus romanis aulicis ac pontificibus inpingit nihil tam ipsis curae esse ostendens quam ut germanis libertatem auferant faciantque in aeternum romanorum pontificum mancipia ad quam iniuriam propulsandam germaniam ait se nunc tamdem agnovisse atque daturam operam repetensque oratorum minas quibus ad emungendam pecuniam et lutheranos suppeditandos germanis verba dare ceperant suos inter sese telis confectos iri prognosticatur reliqua omnia dicit in Lutheri favorem conquerens edictis caesareis contra eum agi et non acie literaria aut concilio ubi causam suam agere sit ei tutum id quod idem queritur in tertia quadam invectiva contra lutheromastigas sacerdotes scripta in qua causatur plerosque germanos antistites voermatie apud Carolum imperatorem in causa Lutheri agentes legem atque libertatem evangelicam sic prosternere ut malint Leonis ab auro pendentis adulationibus terrenis principibus atque dominis placere quam extremis periculis tutandam libertatem sibi vendicare idem queritur in quatuor epistolis cum his invectivis coimpressis quarum duas scripsit ad Carolum imperatorem unamquidem pro Luthero ut scilicet non edictis sed literariis decertationibus contra eum agatur caventque sibi Carolus ne romani oratores et eis adhaerentes germani pontifices quos syrenum nomine celebrat imperatoriam suam maiestatem seducant in altera vero constius sibi fuisse videtur quam aegre Carolus imperator suas in ecclesiasticos viros obloqutiones tulerit nam in iuriis hic parcens nimia loquendi libertate admissae offensae veniam orat taciturum se in aevum protestans si modo sic iractum principem pacare possit in duabus vero reliquis epistolis quarum una est ad archiepiscopum moguntinum altera ad Bilibaldum Pyrchaimerum senatorem nurembergensem eamdem cribrat farinam pro Lutheri scilicet causa anxie se sollicitum esse significat admonetque viros illos magnae in germania aucthoritatis ut quo ad eius fieri possit operam intendant ne sic lutherana secta ac evangelica inquit lex suppeditetur ac germanis eam infamiae notam auferant quam ablata sibi scribendi libertate aut si mavis libidine inpictam eis iri veretur
