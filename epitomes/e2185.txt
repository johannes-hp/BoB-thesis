2185 Bartolomei Arnoldi de Usingen parvulus logicae
Bartolomeus Arnoldus de Usingen natione germanus in parvulum logices sic inscriptum abbreviatum et veluti in modum paraphrasis collectum Petri Hispani summularum textum familiares edidit commentarios quibus iuxta parvuli logices dissectionem in octo partitis tractatulos in primi eorum isagogae seu introductione docet quid ac quotuplex sit habitus et qualiter habitus generentur et quid sit ars quidve ars mechanica et quid liberalis quid praeterea ac cuiusmodi scientia sit logica et quod sit eius subiectum deinde in primo docet naturam ac proprietatis necnon et singula accidentia propositionis et suarum partium ubi inter accidentia tu intellige propositionum oppositiones conversiones materias atque aequipollentias quarum regulas hic perstringit docet et propositionum hypotheticarum species ac proprietates in secundo vero tractatu tradit regulas suppositionis logicalis et suarum specierum ubi permixtim docet modum ascendendi et descendendi secundum diversitatem suppositionis in tertio vero tractatu docet qualiter unaquaeque propositio ratione alicuius signi obscurum sensum habens debeat revolvi probari atque exponi in quarto autem tractatu docet reliquas proprietates parvorum logicalem tradens scilicet regulas ampliationis appellationis restrictionis et alienationis atque status deinde in quinto docet naturam ac proprietates quinque vocum universalium seu praedicabilium Porphyrii in sexto vero docet proprietates decem generum universalium seu praedicamentorum in septimo autem docet modos figuras et potestatem syllogismorum et qua praeter syllogismos et inductionem exemplum et est thumema de quibus omnibus in hoc tractatu meminit sunt et alii plerique modi arguendi ideo in octavo tractatu tradit regulas consequentiarum hoc est docet modum quo per quamcumque proprietatem logicalem una propositio possit ab alia inferri in bona consequentia cuiquidem tractatui seu potius toti operi adiecit ad calcem dubium de universalibus quaerens an praeter signum sit ponenda res aliqua universalis habens esse aliquomodo in rerum natura circa quamquidem quaestionem varias realium affirmativam partem licet differenter sustimentum declarat opiniones quibus confutatis astruit non esse ponendum aliquam rem universalem nisi per significationem quia scilicet est signum plurium probatque non esse ponendum naturam communem in rebus singularibus eamdem re aliter cum eis et distinctam formaliter ut scotistae summant nec alicui rei extra animam convenire quod sit universalis et communis et non esse ponendam rem universalem a rebus singularibus sola ratione disiunctam utque epitoma summam probat nullam rem extra animam in singularibus existentem esse universalem
