1728 Ioannis Pupper de libertate christiana 1739
Ioannes Pupper alias Gocchius confessionis olim auditor monialium apud mechliniam in thabor de libertate christiana copiosum edidit volumen in quo uti profunda ac eadem saepius repetita lectione coniicere valeo eius intentio precipua fuit de voto et eius conditionibus agere contra plurimorum presertim mendicantium opinionem inter quos serio thomistas commemorat commemorat qui ipsum originem habuisse autamant a novo testamento pro quaquidem opinione dirimenda librum suum exorsus est ab hac psalmi septuagesimi quinti auctoritate vovete et reddite domino deo vestro omnes qui in circuitu eius offertis munera per quam ferunt David populum ad gratiarum actiones et ad laudes dei excitasse pro collato benefitio liberationis ab obsidione hierosolymitana temporibus Ezechiae regis et Isaye prophetae cum scilicet per angelum profligatus esset Senachlerib et exercitus eius sed hanc exortantem auctoritatem doctores uti colligo diversimode exponunt retorquentibus scilicet eam nonnullis inter quos Thomas ab Aquino ad obligantem necessitatem aliis vero in libertatem spiritus secundum mentem prophetae eam resolventibus inter quos ut constaret qui veritati propius accesserunt volumine hoc conscripsit quod in ipso pene exordio sic interstingit primum inquit considerandorum erit de diversitate scripturarum cui scilicet scripturae fidelium mentes fidem firmam et indubiam debent adhibere secundum erit de voluntate et actibus eius circa quos meritum hominis solet aestimari tercium erit de merito et conditionibus ac circumstantiis eius quartum erit de voto et de eius conditionibus quintum erit de vovente et non vovente et de differentia vel identitate actuum eorum sextum erit responsio ad quemdam tractatum a quodam doctore ordinis predicatorum nomine Engelberto compositum qui pro parte Thomae partem nititur tonere affermativam sed volumen ipsum perlegendo duas has postremas operis distinctiones desiderari comperi et quartam mutilam relictam quare praeter iam praemissas distinctiones quarum tres prime sunt veluti accessoriae ad principale intentum nihil pro epitome addendum colligo praeter unam de voto assertionem qua asserit votum non habuisse originem a novo testamento immo nec legi de ullo christiano quod ad aliquem actum evangelicae legis per votum se obligaverit ubi prolixa lectione treis declarat rationes quare in institutione et promulgatione legis evangelicae non decuit mentionem fieri de voto obligante quarum prima inquit est quia lex evangelica est lex perfectae libertatis cui nulla obligationis necessitas congruere potest secunda inquit ratio est quia lex evangelica est lex cordis id est deliberativae voluntatis cui etiam repugnat necessitas tertia vero ratio est divine voluntatis intentio colligo preterea christianam religionem et legem evangelicam non posse obligare nisi per libertatem amoris ubi inducit et aliam principalis intenti veluti basim qua asserit consilia et praecepta evangelica esse unam legem evangelicam et sic simul a Christo instituta tamque ad legis perfectionem necessaria neque esse verum quod lex evangelica addidit consilia supra praecepta tanquam maius perfectum minus profecto sicut thomistae sentiunt unde coniunctim hic probat fictitium esse quid iidem sentiunt de duabus legis evangelice perfectionibus quarum unam scilicet praecepto rum dicit perfectionem necessitatis vel suffitientiae eo quod sufficiat ad obtinendam salutem ex debito iustitiae Alteram vero perfectionem super erogationis aut excellentiae eo quod non solum sufficiat ad obtinendam salutem sed eo quod abundet ad maiorem cumulum meritorumhanc inquam distinctionem perfectionis hic confutat et probat unam esse legis evangelice perfectionem quae est charitatis consumatae quam nemo preter Christum in hac vita habuit aut habiturus est quem superioribus huius voluminis partibus probat solum inter homines posse mereri ex debito iustitiae plura autem visus scilicet est hic contendisse sed ut dixi in reliqua 
