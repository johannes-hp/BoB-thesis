232 70
Alvarus thomas ulixbonensis de triplici motu locali scilicet augmentationis et alterationis librum ad calculatoris Suiseth imitationem edidit non poenitendi ingenii testem cui prepositus est proportionum tractatus ab eodem editus in quo de proportionis diffinitione divisione ac omnibus suis proprietatibus late disseritur et in priori huius tractatus parte de speciebus proportionis irrationalis que accidit quando proportio non denominatur immediate ab aliquo numero aut numero Cum fractione hoc est numero cum parte aut partibus multa notatu digna et a multis scriptoribus preter mitti solitu pertractat et quia in materia triplicis motus fere semper practicantur dicenda per divisiones corporum latitudinum ac horarum per partes proportionales in eadem parte horum omnium facilem prebet intellectum docet enim quavis proportione rationali placitum fuerit corpus latitudinem aut horum dividere in secunda vero parte ubi de proportionalitate hoc est habitudine sive comparatione proportionum ad invicem tractat positionem Basani Politi de comensurabilitate proportionum qui dicebat proportionum proportionem esse eam que est denominationum proportio quod omnibus in ea materia scribentibus repugnat multis argumentis invalidat ac e mathematicis disciplinis desumptis conclusionibus infringit in opere autem de triplici motu primo tractat de motu locali tam penes causam quam quo ad effectum hoc est docet velocitatem motus localis cognoscere per activitatem virtutum moventium et quo ad effectum hoc est penes spacium pertransitum circa quod innumeras disputat conclusiones argumentis dispositis clariori quidem modo quam a Suiseth proponuntur sed calculatoris materias plane evacuantibus sive declarantibus secundo tractat de motu rarefactionis hoc est secundum opinionem communiorem et calculatoris de motu quo aliquid sub eadem finita materia acquirit maiorem quantitatem vel sub eadem quantitate finita deperdit de materia quam prius habebat vel sub minori quantitate deperdet minus proportionale de materia item tractat de motu condensationis hoc est de motu quo aliquid sub eadem quantitate acquirit plus de materia vel sub minori quantitate eandem conservat materiam finitam vel maiorem vel minorem in minori proportione quam quantitas sit minor vel sub maiori quantitate magis proportionale de materia in quorum prossequutione plurimum disputative inquirit quid sit raritas et densitas et penas quid earum intensio item rarefationis et condensationis ac augmentationis velocitas penes quid sit attendenda circa hanc autem materiam tracta similiter de augmentatione quam secundum Aristote primo de generatione ait preexistentis esse magnitudinis additamentum sed calculatores communiter capiunt augmentationem ut sit idem quod rarefactio licet de utroque modo augmentationis prefatus auctor disputet tertio tractat de motu alterationis hoc est de motu ad qualitatem per quem videlicet alicui successive acquiritur aut deperditur qualitas alteratio autem per se nihil aliud est quam entitas successiva partibiliter modo pretacto in subiecto producibilis secundum nominales tamen diceretur ipsa qualitas que successive producitur circa hanc materiam disputans penes quid attenditur huius motus velocitas relictis aliorum opinionibus dicit eam considerandam esse penes multitudinem graduum ipsius qualitatis non aspiciendo ad intensionem aut extensionem de intensione autem et remissionem formarum multa hic calculatorio modo discutit presertim an qualitates contrarie se invicem compatiantur secundum idem subiettum adequate et penes quid attendi intensio qualitatis difformis debeat ultimo disputationem addit de inductione gradus summi in aliquod subiectum unde gradus summus est intensissima qualitas naturaliter in sua specie possibilis qua producta cessat agens agere ad punctum ad quem ipsa est producta inductionem vero huius gradus ad mentem calculatoris docet esse progressionem gradus summi sive partialem acquisitionem eius quo ad partes subiecti unde in anima licet posset esse gradus summus intensionis alicuius qualitatis non tamen posset induci quia ibi non potest esse partibilis acquisitio quo a ad subiectum quasquidem materias que in prefato libro satis diffuse tractantur omnes ad calculatoris opinionem innumeris pene conclusionibus illustrat
