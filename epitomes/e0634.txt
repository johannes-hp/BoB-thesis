634
Michael Menotus minoritarum professionis sectator sub annum 17 et sesquimillesimum libellum quemdam invulgavit inscriptum de foedere et pace ineunda media poenitentia  in quo peccatori consulit ut pro dei ira placanda legationis munere coram eo fruituram mittat poenitentiam auctoritatibus multis ostendens non esse quod iratum deum flectat quippiam comodius  at illa iam eiusdem intercessione ad hoc citata provintiam eam haudquequam sese assumpturam protestatur nisi comites habeat contritionem  confessionem  satisfactionem restitutionem  abstinentiam  eleemosinam  et orationem quare ut easdem poenitentie inservituras peccator adhibeat vehementer admodum hortatur uniuscuiusque ad hoc effectum atque necessitatem explicans cui dum sedulo intendit interim timorem ex mortis aeterne periculo iniiciens fieri vix posse aut saltem citra miraculum non contingere probat eum qui continua sordium putredine labefactus fuerit in agone seu mortis articulo remissionem promereri quare ne eo usque poenitentia differatur sepius repetita voce commonet  postremo autem huic suo libello sermones duos annectit alteruim de coena domini alterum vero de eiusdem passione cuius mysteria utroque longe curiosissime depromit adiectis passim gallico sermone contextis metriculis quibus rude vulgus ad eiusdem passionis memoriam incitetur cui etiam non parum suggerit quadragesimalium epistolarum ab eo sub annum in fronte explicatum huius epitomes declamatarum expositio  quam libello de foedere et pace ineundis media poenitentia coniunxit quod passim imo fere in singulis nichil perinde moneat quam ut poenitentie faciunde peccator quisque e vestigio sese accingat 
