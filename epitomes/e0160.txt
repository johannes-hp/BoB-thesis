160 202
Mariale alias opus insigne de laudibus beatae Mariae virginis inscriptum in 12 dividitur libros quibus adeo diffuse de virginis deipare laudibus meritis ac virtute discutitur ut plane dicas eandem exuberanti quodam spiritu authori voluminis influxisse qui tametsi proprium nomen subticere voluerit apparenti tamen argumento ex secundo operis prologo desumpto eum cisterciensis ordinis monachum fuisse crediderim in primo autem operis libello de salutatione angelica innumera pene e sacrarum litterarum thesauris deprompta ac auctoritatibus doctorum passim suffulta offert in 2º quibus de causis et qualiter ei inserviendum sit de quae officio et solertia eius erga nos in filii educatione quasi per exemplum demonstrata abunde tractat in 3º de privilegiis virgineae carnis de quae Marie prerrogativis in 4º de virtutibus eiusdem in 5º de pulchritudine diffusissime disserit in 6º quibus nominibus vocitata ac vocari digna extiterit in 7º 8º 9º 10º 11º quibus merito tam in celestibus quam in terrenis fuerit comparata latissime demonstrat particularius tamen in 12º de horto concluso cui sponsus Mariam comparat in canticis de quae horti proprietatibus floribus avibus ac amenitatae arborum mira quadam diligentia per quam varia notatu ac scitu dignissima producit cui et duos de eiusdem Marie nativitate ac totidem de assumptione sermones adiecit luculentissimos 40
