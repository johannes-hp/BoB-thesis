229 67
Ioannes Trithemius abbas spanhemensis librum poligra phia denominatum primus excogitavit excogitatumque atque perfectum circa annos domini 1508 in lucem emissit illis precipue accomodum qui principibus a secretis asistunt sive quibuscunque  aliis qui aliquid memoria in scriptis mandare aut ad amicum transmittere cupiunt sic tamen reconditum ut promulgato seu reperto codice vel scriptura intelligi aut legi nullatenus ab aliis possit quod vulgo scribere per cifras dicitur et ut ad  operis seriem deveniamus sciendum in 6 partiales libros ab ipso auctore dividi in primo alphabetum latinum replicatur quadringenties fere in linee modum a summo deorsum litteris uniuscuiusque alphabeti constitutis et e regione uniuscuiusque littere ponitur una dictio sive latinum verbum quod verbum in tua scriptura litteram alphabeti in capite illius appositam significabit itaque cum aliquam orationem hac arte placuerit scribere pro singulis litteris tue orationis debes summere ex quolibet alphabeto dictionem unam illis litteris appositam quibus dictionibus coagdunatis habebitur in occulto sententia tue orationis nam quelibet dictio representat unam litteram ex tua oratione attamen prefacte dictiones quas ex prefato codice sic coagdunavisti  in aperto conficient quandam orationem ad deum veniam deprecantem congruam atque latinam quem modum et in secundo servatur libro hoc tantum discrimine habito quod alphabeta sunt parum ultra trecenta et oratio quam in aperto dictiones conglutinate conficiunt est deprecatoria ad virginem gloriosam tertius eodem digeritur ordine at dictiones nullatenus sunt significative sed ad placitum ficte unde oratio ex eis composita et si in occulto significatum tui archani contineat in aperto tamen nihil significabit sed legenti ignaro illius mysterii videbitur scriptura alterius gentis vel lingue puta Caldeorum vel aliorum quartus hinc tertio omnino assimilatur hoc uno discrimine intercedente quod secunda littera uniuscuiusque dictionis est una et eadem cum littera alphabeti illi preposita qua de re absque alphabeti copia scripturam his verbis compactam legere quis poterit summendo ex singulis verbis tantummodo secundam litteram ad cuius imitationem poteris collocare verba ex quibus capias tertiam aut quartam litteram que solum scripturam tuam occultam conficiant quintus autem et sextus liber omnino precedentibus dissonant in illis enim verba integra loco unius littere collocabantur hic tamen littera ponitur pro littera ea cautela ut d ponatur loco g et p loco r ad placitum tuum per tot combinationes et varietates litteras invertendo ut omnem excedant numerum has tamen litterarum combinationes sive transpositiones brevi tabella conficere in prima parte dicti quinti libri demonstrat in secunda autem ostendit litteris  numerorum loco uti ut apud grecos et hebreos ac alias nationes moris fuisse docet illorum numerandi genus describendo  in sexto ne hos scribendi modos posteritas sibi arrogandos putet plures  veterum olim eis usos fuisse docet puta Cesarem Augustum Tulium Ciceronem Archimedem siracusanum et alios quorum varia ponit alphabeta et caracteres fictitios quibus arcana committebant ut si cui animo scribendi voluntas incesserit imitationis copia non desit ponit etiam regulas atque tabellas quibus litterarum loco numeros et planetarum atque signorum caracteres affigere possimus taliter ut ex scriptura tui arcani videatur in aperto resultare astronomica tabella de locis et planetarum possitionibus quorum omnium canones in operis exordio tam occulto dicendi genere preposuit ut OEdipo de interprete legentes indigere iudicares quam ob causam clavem poligraphie condere coactus fuit qua et primi canones simul cum toto opere explicantur in quibus fit mentio de alio opere a se edito in latibulo sue constientie  adhuc manente steganographia prenotato quod multa vigilia a se ad invenum in lucem emittere recusat proh dolor que et qualia livoris nonnullorum emulorum causa  participare non permittimur multa miraque enim de eo perhibet que non solum admirationem sed stuporem legenti afferre videntur in eundem fere finem quo poligraphria tendentia sed mirabiliori ac secretiori via procedendi videlicet ut sine litteris ac caracteribus arcanum mentis tue denunties absenti etiam ipso nesciente qui officium gerit nuntiantis et interdum sine nuntio naturaliter et sine aliqua superstitione multa preterea qualiter latini sermonis ignarum in paucis diebus ac pene horis informare possis ut sciat latine scribere legere loqui ac intelligere non quidem universaliter omnia sed ad certum modum quicquid sibi necessarium occurrerit de quacumque materia in negotiis sibi opportunis ac necessariis insuper non parva subtilitatis mysteria in eo latere affirmat de medicinis de herbis de plantis de lapidibus preciosis de fluminibus de membris humani corporis de brutis animalibus de sanctis de nationibus de cosmographia et astronomia et 7 artibus liberalibus et de omnibus que in hominum usum habentur ac de mundo universali tam visibilium quam invisibilium
