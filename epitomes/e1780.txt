1780 Hermani Buschii hypanticon de ingressu spirensis episcopi in spiram 1870
Hermanus Buschius Pasiphylus sub annum vigesimum supra sexquimillesimum heroico pectine scripsit hypanticon seu gratulatorium carmen protensi fili de introitu Georgii comitis palatini et bavariae ducis in spiram in urbem dignitatis suae pontifitie sedem quae sub id temporis triumphali celebritate et festa totius populi laetitia pontificem suum excepti in quo quidem carmine preter ingenteis palatinorum comitum et presertim huius antistitis laudes a generis nobilitate atque cummulatissimis virtutibus desumptas praeterque celebrem civium in excipiendo suum pontificem pompam hoc est reliquum quod sub poetico involucro gravissima lititat philosophia docet enim a iustitiae cultu pontificem suum laudat iustitia regno cuivis foelicissime consultum iri et sine ea omnia corruere unde et principes quosque vehementer ad eius cultum hortatur docet praeterea delatorum seu adolatorum quanta sit pernities quamque hi principibus noceant avaritiae adhec et ambitionis presertim in principibus damna et pacis commoda bellique incommoda parenetica seu monitoria ad virtutem oratione perstringit ubi movens cum vitiis belligerandum esse et non cum hominibus vitiorum accerrimum sese ingerit in pugnatorem quae omnia cum hic permixtim suggerit non sane paucas inculcat praeceptiones ad optimi principis institutionem apprime utiles reliqua omnia sunt in pontificis laudem dicta
