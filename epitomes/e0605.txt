605
Iacobus Faber Stapulensis ut est ad augendam rem literariam semper invigilans ad annum 19 supra sesquimillesimum calcographis informandum tradidit librum quemdam a se ut ait in perlustrandis coenobiis ac virorum sanctorum oratoriis inventum cuius author non alio se quam hoc titulo prodit  contemplationes idiote ut igitur librum qui profecto est non poenitende lectionis facilius agnoscas  hoc scito eius esse principium  amor dulcissime Iesu Criste  unde quisquis ille extitit idiota ab amoris synceri diffinitione auspicatus  docuit eiusdem originem  deinde more semper precarias fundentis ad deum orationes de amore disserens divinum amorem summopere comendat  modumque ostendit simul et causam  quo ac quare deus et cum eo proximus atque etiam inimicus sint diligendi  contraque pompas mundanas divitias et mulieres non sine magno periculo amore quempiam prosequi posse erudite admodum demonstrat et hec quidem omnia tanto scribit affectu ut vix post prolixam lectionem aliud in eo reperias preter amoris synceri et presertim divini encomium quod nunc declarandis ab eo proluentibus commodis nunc alia quae vel obduratus capiaris a lectione  primum ex 5 partialibus in quos suas contemplationes dissecuit in eo consumens libellum  cui proximus habet innumeras virginis cristipare excellentias quibus gratiarum apud deum inventricem  dei sacrarium  speciosissimam et corpore et anima virginum spectatorumque reparatricem esse profitetur  post has autem contemplationes quae commode primas sequebantur  nempe ut Marie virgini dedicate post eas quae filio sacre fuerant alias accumulat de miseria humane vite et tribulationibus seu adversitatibus in ea occurrentibus  docetque in eis non modo benigne ferendum esse quidquid superne nobis accurret sed etiam gloriandum esse de afflictionibus exemplo patientie Cristi servatoris nam quoties rem corpori nocivam mittit deus si modo toleranter recipiatur eam ut anime nostre salutiferam inquit libro suo vite inscribit unde rationes aggregans quibus afflictionum humanarum causam explicat quicquid patimur in anime nostre vitam si modo spes et patientia adsint demergi lucide probat  deinde conflictus excutans inter divitias et paupertatem  gulam et abstinentiam  luxuriam et continentiam  humilitatem et vanam gloriam  inimicos diligentes et non diligentes et cogitationes bonas et malas virtutis parti ut victoriam ita maximam defert commendationem et circa hec consuetudinis male annectit incommoda  proximo autem libello innocentie perdite incommoda et asservate utilitates cum ad obtinendam veniam deploratione et spei indefesse commendatione ut pius semper deprecator ac miserie sue conscius adscribit  quinto vero et omnium postremo libello mortem cum sua origine describit docetque eiusdem est necessitatem potentiam ac incertitudinem timendam preterea esse et patienter ferendam hortatur et tandem annexo mortis iusti et peccatoris discrimine quam scilicet huic sit timenda et illi exoptanda  edoctoque quid homini morte adventante incumbat contemplationibus finem imponit quibus profecto si quis iugiter assuescat verum haud dubie reperiet hoc vel eiusdem authoris vel alterius ad calcem huius operis annexum apophtegma  idiote rapiunt coelos 
