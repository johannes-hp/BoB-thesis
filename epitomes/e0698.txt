698
Ioannes Dolz aragonensis ex Castellar originem ducens dum Parrhysiis sub annum 12 et sesquimillesimum artes liberales profiteretur libellum quemdam invulgavit terminorum logicalium et vulgarium aliquot principiorum que dyalectice tyronibus prima degustanda offerri in parrhysiorum achademia solitum est auspicatus enim a logici discursus quam ipsi consequentiam appellant finitione partes eiusdem et tritiores circa id genus dyalectice occurrentes argutias studiose docuit deinde declarat quid diffinitio et quae ut citra superflui et diminuti notam detur observari oporteat quis item sit modus significandi propositionis et quid complexum significabile quod ipsi dictum grammaticum vocant propositionis significationem explicans ut verbi gratia huius propositionis Petrus languet complexum significabile vocantes id quod est Petrum languere post quae terminum logicalem prout pars esse potest propositionis desinens eumque pluribus sectionibus intersecans ea omnia sophistice disceptationis irreticula contexere docet quae sophiste variis literarum impositionibus et obstrusis argumentis circa terminorum materiam aggregare sueverunt
