599
Claudius Seysellus Sabaudus marsiliensis episcopus ad annum iii supra sesquimillesimum cum Rome apud Leonem x legatus pro rege francorum ageret inter feriandum Luce evangelici preconis primum evangelii caput quo de incarnatione verbi et nativitate divi Ioannis Baptiste agitur ab historico et litterali sensu ad moralem appositissime accommodare studuit conflavitque de morali suo sensu libellum non infime sapientie quo omnem hominis poenitentis et perficientis ac iam perfecti statum intelligi posse deducit per Zacharias Elizabeth Ioannem et Mariam virginem ac Iesum unde Zacharias inquit et Elizabeth ante Ioannis nativitatem peccatorem conversum poenitentemque representant natus autem Ioannes iam proficientem indicat per Mariam vero animam intelligi vult timoratam et dei gratia ab ineunte etate preventam que de virtute in virtutem perseverans Iesum id est inquit salutem divina inspiratione concipit et perturit provideque ad perfectum felicitatis gradum in hac mortali vita conscendens in eterna patria inter angelicos choros sedem sibi preparat quam expositionem multis admodum similitudinibus et prophetiis aliisque sacri eloquii auctoritatibus corroborat nihil interim omittens eorum que preterea in prefato capite explicantur cui non tropologicum det amiculum trahatque ad sensum poenitentis proficientis et iam perfecti hominis status in quo ut dimissis ramusculis epitomen conficiam totus in toto suo libello laborat
