896
Nicolaus Denyse minoritarum professionis sectator et eiusdem ordinis olim in Francia provincialis vicarius tria edidit copiosissima sermonum volumina quorum uno ser mones collegit de tempore hiemali altero de tempore estivali tertio vero de sanctis et solemnis Iesu Christi ac matris eius Marie in quibus tot in peccatoris edificationem aggregavit adhortamina quot epitome non nisi plus iusto verbosus explicuero procedens enim more eorum qui simul populum erudire et eruditionem suam venum exponere aut ostentare cupiunt in singulis pene varias movet theosophicas questiunculas quibus quicquid in evangeliorum precipuis punctis a disceptatore theologo inquiri potest scotistarum incude hinc in examinatum dissolvit atque exponit deinde quod vulgi est reddens innumera pene ad anime peccatricis conversionem aggregat undique enim peccati enormitatem et ab eo manantia pericula simul et virtutis commoda recenset adeo ut unam eamdemque doctrinam singulis fere sermonibus peccatores habeant disceptatores vero multiiugam ut pote questiunculas alias atque alias semper redolentes difficultates scitu theologo dignas inter quas de mul tiplici servatoris Christi adventu de possibilitate et causis ac fructibus incarnationis de nativitate et circumcisione ac nomine Iesu de poenitentie necessitate et effectu ac de singulis eius partibus confessione scilicet contritione et satisfatione de beatitudine in quo consistat de passionis Christi acerbitate et fructo per eam nobis allato de eiusdem resurrectione deque iudeorum perfidia et crudelitate erga Christum multa subtilissime theologis et plurima utilissime peccatoribus suggerit preter que de inferni poenis ac statu damnatorum de orationis effectu et in hoc de causis et fructibus recitationis letaniarum de ascensione Christi de Spiritus Santi missione de sublimi Trinitatis contemplatione et attributis singularum personarum de eucharistie institutione effectu et dignitate de misericordia divina de iustitie charitatis spei et fidei effectibus ac necessitate deque multis aliis particularibus virtutibus simul et vitiis que speciatim enarrare prolixius esset sane plurima eruditissime depromit et hec quidem in sermonibus de tempore tam hiemali quam estivali in ea vero quos de sanctis collegit Christi et Marie vitarum precipuos actus et miracula ac utriusque excellentias et liberalitatem in genere humano reparando recenset iterumque de eucharistia varia theologo scitu per necessaria docet festa ad hec qualiter sint observanda et quare sancti colendi qua re ad hec oblationes faciunde sit et decime persolvende abunde declarat de utilitate preterea auditionis et declamationis divini eloquii de ingratitudinis et sacrilegii vitio de fide de obedientia de charitate de amore damnabili de chorearum detestationem de angelorum custodia qua nos protegunt de virginitatis impedimentis pro thematum varietate multa erudite producit preter que sanctorum quam plurium tam solemniter quam privatim ab ecclesia recoli solitorum vitas excellentias et proba virtutis exempla sic recenset ut permistim semper stimulos interserat quibus peccatorem ad eorum imitationem et sordium abiectionem incitet
