235 74
Ioannes Sermoneta ad annum 30 supra 1400 in celeberrimo Italie litterario emporio  bononiensi medicinam professus est cuius hoc posteritati praeclarum reliquit iudicium quod circa ea tempora Ypocratis aphorismos variis quaestionibus illustraverit quarum resolutionibus circa unumquemque aphorismorum perperam ab aliis opinate refellit et Galeni in eosdem commentaria non omnibus facile pervia exemplis ac annotatis regulis lucidiora faciens propriam cuilibet aphorismo sententiam annectit luculentissimas preterea quaestiones edidit in libros tegni Galeni in quibus iuxta doctrinam a Galeno pertractatam de corporibus sanis egris et neutris eorumque signis et causis foecunde admodum disserit hoc curiose ut in aphorismis observans quod reiectis aliorum falsis in qualibet difficultate opinionibus propriam semper sententiam lucidioribus verbis exponat duas item quaestiones huic materie vicinas libris tegni annectit in quarum priore quae petebat an ne a principio generationis possit acquiri dispositio aliqua neutralis ut nunc  vel egritudinalis ut nunc  declarato sanitatem optimam esse eam quae in latitudine sanitatis  obtinet extremum intensius et lapsam sanitatem eam quae ab optima utrumque deficit  aliorum reiectis opinionibus concludit necessario omne corpus a generatione productum in principio ab optima sanitate lapssum esse cum optima sanitas non acquiratur  nisi in aetate qua augmentum provenit ad suum finem et cum inquit omnis dispositio lapsa ab optima sanitate sit preter naturam et quelibet dispositio preter naturam sit neutralis ut nunc  aut egritudinalis ut nunc  sequitur quaestioni respondendum esse affirmative in secunda quaestione inquirit an corpus temperatum in eodem puncto aetatis existens cum melancolico fit melancolico substantifice siccius et praemisso ex sententias Galieni et aliorum medicorum corpus temperatum esse medium superfluitatum omnium corporum concludit non animadversa aliorum contraria positione corpus temperatum in eodem puncto etatis existens cum melancolico esse melancolico humidius et non siccius  in quibus omnibus non tam pratice quam speculative  ac disputative medicine inservire  ac inviti probatur
