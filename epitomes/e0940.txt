940
Henrricus Bebelius iustingensis suevius poeta nostra etate lauream adeptus inter alia quam plurima que et de grammaticis preceptis ac in poesi et oratoria scripsit opuscula librum quemdam excudi fecit sub annum 13 supra sesquimillesimum commentaria inscriptum epistolarum conficiendarum in quo veluti in sylva quadam seu  miscellaneorum opere varia diversi fili opuscula scripsit que omnia eo vergunt ut latine lingue abusus ut ait e Germania exterminet inter que est de conficiendis epistolis tractatulus in quo quicquid ad concinnandam aut integre componendam epistolam conducit quicquid preterea a curioso et lingue politioris amatore fugiendum est brevibus et eisdem longe eruditissimis preceptis complexus est cumque medicorum sit morbi causas expellere ut commode possint sanitatem inducere volens vir curiosus germanis suis et re vera adulescentibus quibusque medicatum iri tanquam a scopulo fugiendum monet ab epistolis et modo epistolandi Pontii cuiusdam et Pauli Lescheri ac Ioannis Boride et ab epistolis que vulgo Caroli cuiusdam Burgundi ut ipse putat nomine circumferuntur item ab opusculis Ioannis de Garlandia et denique ab omnibus eius farine molitoribus ex qua delitiosus fermentari nequit panis quod ut comodius persuadeat innumera ab ipsis effutita recitat  errata vice quorum alia latine efferenda substituit post que de abusione lingue latine presertim apud germanos licet nunc classicos habeat Germania oratores commentaria quedam ditissima scripsit in quibus quicquid vulgus barbarorum induxit et quicquid ab erudito in eius usum sit accipiendum luculentissime deprompsit plures quam centum supra vigenos auctores acceptatissimos operi suo prefigens quorum auctoritati in singulis que dicit se inniti protestatur alios item annotans quas aculeo suo pungit ut grecistam Ioannem de Garlandia  Mametractum  Alexandrum a villa Dei Petrum Heliam Henrricum a Colonia catholicom  Papiam  brachilogum aliosque quos generali nomine barbaros apellitat est autem modus quo procedit talis ut nisi dictionum quas vitiose efferri atque ut efferri  debeantur ostendit alphabeticam requiras seriem lexicon appellare possis ea sua commentaria dictionum barbararum in rectum usum conversarum immiscet autem eis varios tractatulos titulo a commentariis ut sectiones a toto opere distinctos in quibus de magistratum et sacerdotiorum romanorum nominibus et officio plurima dicuntur docet adhec artificum et negociatorum varia nomina confutatque propriorum nominum que alibi plurali numero non carere ostendit falsas ab ineruditis inductas ethimologias de modo preterea recte dicendi atque scribendi ad fratrem quemdam suum editum tractatulum permistis inseruit quo qui auctores imitandi queve in dicendo vitanda sint breviter perstringit utque est grammaticorum fere omnium vicissitudo ab aliis presertim barbaris si quid novi efferunt sugillari multas his suis commentariis interserit cum epistolas tum apolog√≠as quibus obiecta et forsam obiicienda per emulos purgat insertus est et iis suis commentariis tractatulus de variis generibus morborum et infirmitatum quorum nomina et derivationes ex traditione latinorum et grecorum declarat sunt et multa alia partim in commentariis partim in scriptiunculis particularibus tradita ut est illud quo Boetium ostendit non fuisse auctorem libelli de disciplina scholarium item de accentibus quamplurium dictionum hebraicarum de ethimologiis de ortographia de differencia Cesaris et Augusti quo sepius a iureperitis et historiographis observatur que quod sub commentariis de lingue latine abusu comprehendantur particularius non referenda sed hoc uno sat dixisse duxi quod habet opusculorum ea sua farrago multum eruditionis emuncti indicii  grammatico cuius cum primis animadvertendum 
