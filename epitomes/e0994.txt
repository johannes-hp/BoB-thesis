994
Gaspar Lax a Saryniena Aragonum oppido oriundus anno reparati orbis millesimo et quingentesimo supra decimum quintum duodecim edidit arithmetices speculative libellos quibus geometrica certitudine omnem que in arithmetica moveri potest dificultatem evacuavit in primo etenim eorum numerorum comunes proprietates ostendit in secundo proportionum et proportionalitatum comunes passiones demonstrat in tertio de numero primo et composito et de numeris ad invicem primis numerisque in aliqua proportione minimis considerat quarto numero continuo proportionalium proprietates discutit quinto additionem subtractionem et partitionem proportionum docet in sexto de numeris cubicis quadratis superficialibus similibus et solidis pertractat in septimo numeri paris imparis pariter paris pariter imparis impariter paris perfecti abundanti et diminuti proprietates aperit in octavo de commensurabilitate et incommensurabilitate quorumcumque eiusdem rationis inquirit in nono fractionum vulgarium additiones substractiones multiplicationes et divisiones inquirit in decimo specierum proportionum rationalium in equalitatis procreationes ex ipsa qualitate et resolutiones ipsarum in eamdem equalitatem ac earum compositionem enucleat duobus vero postremis medietatum principalium arithmetice scilicet geometrice et musice proprietates alia rumque medietatum minus principalium passiones investigans arithmeticam qua vix copiosiorem vidi absolvit cui sub eadem tempora veluti appendicem adiecit tractatum de proportionibus in quo ea que diffuse de numeris et proportionibus ac proportionalitatibus in arithmetices libellis suggesserat relictis demonstrationibus quibus singula stabiliverat veluti in epitomen coegit nihil fere eorum oblitus que de arithmetica recensui preter geometrice certitudinis demonstractiones
